
{
 "category" : news
"headline" :  ‘നയതന്ത്ര’ സംശയം വേണ്ട, കിം തന്നെ തലവൻ; ഉറപ്പിച്ച് ഭരണഘടനാ ഭേദഗതി
"text" : പ്യോങ്യാങ് ∙ ഉത്തര കൊറിയ നേതാവ് കിം ജോങ് ഉന്നിനെ രാജ്യത്തിന്റെ തലവനായി ‘വ്യക്തമായി’ രേഖപ്പെടുത്തി ഭരണഘടനാ ഭേദഗതി. പതിനാലാമത് സുപ്രീം പീപ്പിൾസ് അസംബ്ലിയിലെ ആദ്യ സമ്മേളനത്തിന്റെ നടപടികൾ പുറത്തുവിട്ട് രാജ്യത്തെ ഔദ്യോഗിക വെബ്സൈറ്റായ നയനാരയിലാണ് ഭരണഘടനാ ഭേദഗതിയുടെ വിവരങ്ങൾ പ്രസിദ്ധീകരിച്ചത്..
.സ്റ്റേറ്റ് അഫയേഴ്സ് കമ്മിഷൻ ചെയർമാൻ എന്ന പദവിയാണ് നിലവിൽ കിം വഹിക്കുന്നത്. ഈ പദവിക്ക് ‘പരമോന്നത നേതാവ്’ എന്നതിനൊപ്പം ‘രാജ്യത്തെ പ്രതിനിധാനം ചെയ്യുന്നത്’ എന്ന അർഥം കൂടിയുണ്ടെന്ന് ഭരണഘടനയുടെ  നൂറാം പ്രമാണത്തിൽ  ഉൾപ്പെടുത്തിയാണ് ഭേദഗതി. സുപ്രീം പീപ്പിൾസ് അസംബ്ലി പ്രിസീഡിയത്തിന്റെ പ്രസിഡന്റ് എന്ന പദവിക്കായിരുന്നു ‘നിലവിൽ രാജ്യത്തെ പ്രതിനിധികരിക്കുന്നത്’ എന്ന വാഖ്യാനം ഉണ്ടായിരുന്നത്..ഏപ്രിലിൽ കിമ്മിന്റെ അനുയായി ചോയ് റയോങ് ഹെയെ ഈ പദവിയിലേക്ക് തിരഞ്ഞെടുത്തിരുന്നു. നയതന്ത്രതലത്തിൽ ഈ പദവിയാണ് രാജ്യത്തെ പ്രതിനിധീകരിക്കുന്നത് എന്ന അർഥം ധ്വനിപ്പിക്കുന്നത് എന്ന ആശയക്കുഴപ്പം  ഒഴിവാക്കാനാണ് സ്റ്റേറ്റ് അഫയേഴ്സ് കമ്മിഷൻ ചെയർമാൻ എന്ന കിമ്മിന്റെ പദവി തന്നെയാണ് രാജ്യത്തെ പ്രതിനിധാനം ചെയ്യുന്നത് എന്ന് വ്യക്തമാക്കി ഭരണഘടനാ ഭേദഗതി വരുത്തിയത്. .
.2011 ൽ പിതാവ് കിം ജോങ് ഇല്ലിന്റെ വിയോഗത്തിനു ശേഷം അധികാരമേറ്റ കിം, പിതാവ് വഹിച്ചിരുന്ന സുപ്രീം ലീഡർ എന്ന പദവി ഏറ്റെടുത്തതിലൂടെ രാജ്യത്തെ പരമോന്നത നേതാവായി ഉയർന്നിരുന്നു. എന്നാൽ രാജ്യാന്തര നയതന്ത്രം ഉൾപ്പെട്ട ഔദ്യോഗിക വേദികളിൽ രാജ്യത്തെ പ്രതിനിധാനം ചെയ്യുന്ന വ്യക്തിയെന്ന സ്ഥാനപ്പേരില്ലാത്തത് മറ്റു രാജ്യങ്ങളുമായുള്ള നടപടിക്രമങ്ങളെ ബാധിച്ചു..
.ചൈന, ദക്ഷിണ കൊറിയ, യുഎസ്, റഷ്യ എന്നീ രാജ്യങ്ങളുമായി പിന്നിട്ട മാസങ്ങളിൽ ഉന്നതതല ചർച്ചകൾക്ക് കിം തയ്യാറായിരുന്നു. ആണവനിരായുധീകരണം ഉറപ്പാക്കാൻ ഉത്തര കൊറിയ സന്നദ്ധമായാൽ മേഖലയിൽ സമാധാനം പകരം നൽകാമെന്ന ആശയത്തിലാണ് ഇതിൽ പല ചർച്ചകളും പുരോഗമിക്കുന്നത്. എന്നാൽ  രാജ്യത്തിനെതിരെ രാജ്യാന്തര സമൂഹം ഏർപ്പെടുത്തിയ ഉപരോധത്തിൽ അയവുണ്ടാകാതെ ആണവ നിരായുധീകരണത്തിനില്ലെന്ന നിലപാടിലാണ് ഉത്തര കൊറിയ. ഇതോടൊപ്പം ആണവ നിരായുധീകരണത്തിൽ പുരോഗതിയില്ലാതെ ഉപരോധം മാറ്റാനാവില്ലെന്ന നിലപാടിൽ അമേരിക്കയും തുടരുന്നതാണ് ചർച്ചകളിൽ വിലങ്ങുതടിയാകുന്നത്. .
.പുതിയ ഭരണഘടനാ ഭേദഗതി വഴി ‘രാഷ്ട്ര തലവൻ’ എന്ന സ്ഥാനം ഉറപ്പിക്കുന്നതിലൂടെ രാജ്യാന്തര നയതന്ത്രതലത്തിൽ യുഎസ് പ്രസിഡന്റ് ഡോണൾഡ് ട്രംപ്, റഷ്യയുടെ വ്ളാഡിമിർ പുടിൻ, ചൈനയുടെ ഷി ജിൻപിങ് എന്നിവർക്ക് തുല്യപ്രാധാന്യം പ്രോട്ടോക്കോൾ അടിസ്ഥാനത്തിൽ കിമ്മിന് ലഭിക്കും. നിലപാടുകളിൽ വ്യക്തതയോടെ ഇടപെടാനുള്ള സാഹചര്യമാണ് ഇത് സൃഷ്ടിക്കുക..
.കൊറിയൻ ഉപഭൂഖണ്ഡത്തിലെ സൈനികേതര മേഖലയിൽ ഈ മാസം ആദ്യം കിമ്മുമായി ചരിത്രപരമായ മൂന്നാം കൂടിക്കാഴ്ച നടത്തിയ ട്രംപ് ഉത്തരകൊറിയയുമായി ആണവവിഷയത്തിൽ മധ്യസ്ഥ ചർച്ച പുനഃരാരംഭിക്കാൻ തയ്യാറാണെന്ന് അറിയിച്ചിരുന്നു. . New North Korea constitution calls Kim Jong Un head of state.

} 
{
 "category" : sports
"headline" : ധോണി വരേണ്ടിയിരുന്നത് 7–ാം നമ്പറിലോ?; തന്ത്രങ്ങളിലെ പിഴവെന്ന് ആക്ഷേപം
"text" : ലണ്ടൻ∙ ന്യൂസീലൻഡിനെതിരായ ലോകകപ്പ് ക്രിക്കറ്റ് സെമി പോരാട്ടത്തിൽ വീരോചിതം പൊരുതിയാണ് ഇന്ത്യ തോൽവി സമ്മതിച്ചത്. തുടക്കത്തിലെ കൂട്ടത്തകർച്ചയ്ക്കുശേഷം ആദ്യം ഹാർദിക് പാണ്ഡ്യ, ഋഷഭ് പന്ത് എന്നിവരും പിന്നീട് രവീന്ദ്ര ജഡേജ – മഹേന്ദ്രസിങ് ധോണി സഖ്യവും കാഴ്ചവച്ച പോരാട്ടവീര്യമാണ് കൂറ്റൻ തോൽവിയെന്ന നാണക്കേടിൽനിന്ന് പോരാളികളെന്ന ലേബലിലേക്ക് ടീം ഇന്ത്യയെ നയിച്ചത്. ഇഞ്ചോടിഞ്ചു പൊരുതി അവസാനം തോൽവി വഴങ്ങിയെങ്കിലും ഇന്ത്യ പുറത്തെടുത്ത പോരാട്ടവീര്യം തീർച്ചയായും കയ്യടി അർഹിക്കുന്നതുതന്നെ..എന്നാൽ, തന്ത്രങ്ങളിൽ കുറച്ചുകൂടി സൂക്ഷ്മതയും ബാറ്റിങ് ലൈനപ്പ് നിർണയിക്കുന്നതിൽ കുറച്ചുകൂടി തന്ത്രജ്ഞതയും കാട്ടിയിരുന്നെങ്കിൽ മൽസലഫലം തന്നെ മാറുമായിരുന്നു എന്ന് സച്ചിൻ തെൻഡുൽക്കറും സൗരവ് ഗാംഗുലിയും വി.വി.എസ്. ലക്ഷ്മണും ഉൾപ്പെടെയുള്ള മുൻ താരങ്ങൾ ചൂണ്ടിക്കാട്ടുന്നു. ഇന്ത്യയുടെ ആദ്യത്തെ മൂന്നു ബാറ്റ്സ്മാൻമാരും അഞ്ചു റൺസിനിടെ പുറത്തായിട്ടും പരിചയസമ്പന്നനും ഇത്തരം സന്നിഗ്ധ ഘട്ടങ്ങൾ നേരിട്ട് തഴക്കവും പഴക്കവും വന്ന  മുൻ ക്യാപ്റ്റൻ മഹേന്ദ്രസിങ് ധോണിയെ ഇറക്കാതിരുന്നതാണ് വീഴ്ചയായി ഇവർ ചൂണ്ടിക്കാട്ടുന്നത്..മൂന്നിന് അഞ്ചു റൺസ് എന്ന നിലയിൽ ഇന്ത്യ പരീക്ഷിച്ചത് ദിനേഷ് കാർത്തിക്കിനെയാണ്. ഇന്ത്യൻ ഏകദിന ടീമിൽ അത്ര പതിവുകാരനല്ലാത്ത, ഈ ലോകകപ്പിൽ ചുരുക്കം അവസരങ്ങൾ മാത്രം ലഭിച്ച കാർത്തിക്കിനു പകരം ധോണിയെയായിരുന്നു ഇറക്കേണ്ടിയിരുന്നതെന്ന് ഇവർ ചൂണ്ടിക്കാട്ടുന്നു. കുറച്ചധികം നേരം പ്രതിരോധിച്ചുനിന്നെങ്കിലും നങ്കൂരമിട്ടു കളിക്കാൻ കാർത്തിക്കിനായില്ല. പവർപ്ലേ അവസാനിക്കുമ്പോഴേയ്ക്കും ഇന്ത്യ നാലിന് 24 റൺസ് എന്ന നിലയിൽ തകരുകയും ചെയ്തു..Never see him like this . 💔💔💔 
} 
{
 "category" : astrology
"headline" : ഉത്തൃട്ടാതി നക്ഷത്രക്കാരുടെ പൊതുസ്വഭാവം 
"text" : അപ്രിയമായ കാര്യങ്ങള്‍ പോലും മധുരമായി അവതരിപ്പിക്കാൻ കഴിവുള്ളവരാണ് ഉത്തൃട്ടാതി നക്ഷത്രക്കാർ. വിഷയങ്ങളെ ശാസ്ത്രീയമായി അപഗ്രഥനം ചെയ്യാൻ കഴിവുള്ളവരായിരിക്കും. തികഞ്ഞ ഈശ്വരവിശ്വാസവുമുണ്ടാകും..വലിയ ധൈര്യം അവകാശപ്പെടാനില്ല. ബുദ്ധിമുട്ടുന്നവരെ സഹായിക്കാനുള്ള മനസ്സ് ഇവരുടെ പ്രത്യേകതയാണ്. മറ്റുള്ളവരെ കൊണ്ട് ജോലി ചെയ്യിക്കാൻ ഉത്സാഹം കാണിക്കുന്ന ഇവർ സ്വന്തം കാര്യങ്ങളിൽ അലസത പുലർത്തും. ശത്രുക്കളുടെ നീക്കങ്ങൾ മുൻകൂട്ടി മനസ്സിലാക്കാനുള്ള കഴിവ് ഇവർക്ക് ജന്മസിദ്ധമായുണ്ട്..കേതു, സൂര്യൻ, ചൊവ്വ ദശാകാലങ്ങളിൽ വിധിപ്രകാരമുള്ള പരിഹാര കർമങ്ങൾ ചെയ്യണം. നക്ഷത്രനാഥനായ ശനീശ്വര പ്രീതിക്കായി ശനിയാഴ്ച വ്രതം അനുഷ്ഠിക്കണം. മഞ്ഞ, കറുപ്പ് ഇവയാണ് ഭാഗ്യാനുകൂല്യം തരുന്ന നിറങ്ങൾ..നക്ഷത്രദേവത – അഹിർബുധ്നി.നക്ഷത്രമൃഗം – പശു.വൃക്ഷം – കരിമ്പന.ഗണം – മാനുഷം.യോനി – സ്ത്രീ.പക്ഷി – മയിൽ.ഭൂതം – ആകാശം
} 
{
 "category" : astrology
"headline" : ഒരേയൊരു ചിലന്തിയമ്പലം- അദ്ഭുത ഫലസിദ്ധി, രോഗശാന്തി തേടിയെത്തുന്നത് ആയിരങ്ങൾ
"text" : പത്തനംതിട്ട ജില്ലയിലെ അടൂർ താലൂക്കിൽ കൊടുമൺ എന്ന ഗ്രാമപ്രദേശത്ത് ചിലന്തിയമ്പലം എന്ന പേരിൽ പ്രശസ്തമായ കൊടുമൺ പള്ളിയറ ദേവീ ക്ഷേത്രം മധ്യതിരുവിതാംകൂറിലെ പ്രമുഖ പുണ്യസങ്കേതമാണ്. ഇത്തരത്തിലുള്ള പേരോടു കൂടിയ മറ്റൊരു ആരാധനാലയവും കേരളത്തിലെങ്ങും കാണില്ല.  .ചിലന്തിവിഷ ചികിത്സയ്ക്കു പേരു കേട്ടതു കൊണ്ടാകാം ഈ ക്ഷേത്രത്തിന് ഈ പേരു വന്നത്. ജാതിഭേദമെന്യേ വിഷബാധയ്ക്കു പരിഹാരം തേടി ധാരാളം ഭക്തജനങ്ങൾ നാടിന്റെ നാനാഭാഗങ്ങളിൽ നിന്നും ഈ പുണ്യക്ഷേത്രത്തിൽ എത്തുന്നുണ്ട്..രോഗശാന്തിക്കുള്ള പ്രതിവിധി തേടി സൗഖ്യം പ്രാപിച്ച ധാരാളം സംഭവങ്ങളുണ്ട്. ചിലന്തിവിഷരോഗശമനം സംബന്ധിച്ച ദൈവികാത്മക ചികിത്സയാണ് ഇവിടെയുള്ളത്. ചിലന്തിവിഷമേറ്റവർ ഈ ക്ഷേത്രത്തിൽ ചെന്ന് കുളിച്ചുതൊഴുത് മലർ നിവേദ്യം നടത്തി ഭസ്മം ജപിച്ചു വാങ്ങി ശരീരത്തിൽ ലേപനം ചെയ്യുകയാണു പതിവ്. ഈ ഭസ്മലേപനം കൊണ്ട് ഒരാഴ്ചയ്ക്കകം വിഷാംശം ഇല്ലാതായി രോഗം സുഖപ്പെടുന്നു..ക്ഷേത്രവുമായി ബന്ധപ്പെട്ട് ധാരാളം ഐതിഹ്യങ്ങൾ ഉണ്ട്. ചിലന്തിയമ്പലം എന്നു പേരു കേട്ട പള്ളിയറ ദേവീക്ഷേത്രം ശക്തിഭദ്രമഹാകവിയുടെ പരദേവതാക്ഷേത്രമാണ്. കേരളീയ സംസ്കൃതനാടക സാഹിത്യകാരന്മാരിൽ പ്രഥമഗണനീയനും ആശ്ചര്യചൂഡാമണി എന്ന സംസ്കൃത നാടകത്തിന്റെ കർത്താവുമായ മഹാകവി ശക്തിഭദ്രന്റെ ജീവിതവുമായി ബന്ധപ്പെട്ടു കിടക്കുന്ന ചരിത്രമാണ് ഈ ക്ഷേത്രത്തിനുള്ളത്. ശക്തിഭദ്രനും ശ്രീശങ്കരാചാര്യരും സമകാലികരായിരുന്നുവെന്നു പറയുന്നു..പത്തനംതിട്ട ജില്ലയില്‍ കൊടുമണ്ണിൽ ചെന്നീർക്കര സ്വരൂപമെന്നു പേരുകേട്ട ബ്രാഹ്മണകുലമുണ്ടായിരുന്നുവെന്നും ആ കുലത്തിന്റെ വകയാണു ക്ഷേത്രമെന്നും കരുതപ്പെടുന്നു. ഈ കുലത്തിൽ പിറന്ന മഹാകവിയാണു ശക്തിഭദ്രന്‍. ക്ഷേത്രത്തിന്റെ ഉൽപത്തിക്കഥയിൽ ഐതിഹ്യവും ചരിത്രസത്യങ്ങളും ഇടകലർന്നു കിടക്കുന്നതു കാണാം. ചെന്നീർക്കര തമ്പുരാക്കന്മാരിൽ രവീന്ദ്രവിക്രമൻ ആയുർവേദ ആചാര്യനും പേരുകേട്ട വിഷചികിത്സകനുമായിരുന്നു. ഇദ്ദേഹം അങ്ങാടിമരുന്നുകൾ ശേഖരിച്ച് കൊട്ടാരം നിറച്ചിരുന്നതായി പറയപ്പെടുന്നു. അദ്ദേഹത്തിന് ആകെയുണ്ടായിരുന്നതു മൂന്നു പെൺമക്കളാണ്. ആൺമക്കളില്ലാത്തതിനാൽ തന്റെ കാലശേഷം ചികിത്സ തുടർന്നുകൊണ്ടുപോകാൻ സാധ്യമല്ലെന്നു മനസ്സിലാക്കിയ തമ്പുരാൻ വലിയ കിടങ്ങു കുഴിച്ച് അങ്ങാടിമരുന്നുകൾ അതിലിട്ടു മൂടി. ക്ഷേത്രത്തിനു ചുറ്റുമായി കുഴിച്ച ഈ കിടങ്ങിൽ കൂടി വരുന്ന ഔഷധജലമാണു ക്ഷേത്രകിണറ്റിൽ എത്തിച്ചേരുന്നതത്രേ..ഈ ഔഷധങ്ങളുടെ നീരുറവകൾ സമീപപ്രദേശത്തെ കിണറുകളിൽ എത്തിയെന്നും ആ കിണറുകളിൽ നിന്നു വെള്ളം കോരിക്കുടിച്ചവർക്കെല്ലാം രോഗശാന്തിയുണ്ടായെന്നും പറയപ്പെടുന്നു. ചിലന്തിയമ്പലത്തിന്റെ കിണറ്റിലെ വെള്ളത്തിന് ഈ ഔഷധങ്ങളുടെ ഗുണം ഇപ്പോഴുമുണ്ടെന്നാണു പറയപ്പെടുന്നത്..തമ്പുരാൻ തീപ്പെട്ടതിനു ശേഷം മക്കളിൽ മൂത്ത തമ്പുരാട്ടി വസൂരി ബാധിച്ചു മരിച്ചു. രണ്ടാമത്തെ മകൾ ജേഷ്ഠത്തി മരിച്ച നിരാശ കൊണ്ട് ആത്മഹത്യ ചെയ്തു. മൂന്നാമത്തെ മകൾ കൊട്ടാരത്തിന്റെ പള്ളി അറയിൽ കയറി തപസ്സ് അനുഷ്ഠിക്കാൻ തുടങ്ങി. അങ്ങനെയാണു ചെന്നീർക്കര രാജവംശം അസ്തമിക്കാൻ കാരണമായത്. കാലശേഷം പറഞ്ഞ് എഴുതിവച്ചിരുന്ന ചെമ്പോലപ്രമാണത്തിന്റെ അടിസ്ഥാനത്തിൽ ചെന്നീർക്കര തമ്പുരാന്റെ സ്വത്തവകാശം മണ്ണടി വാക്കവഞ്ഞിപ്പുഴ മഠത്തിലേക്കായി. വളരെക്കാലത്തിനുശേഷം അവിടെനിന്ന് ആളുകളെത്തി അറ തുറന്നു നോക്കുമ്പോൾ ചിലന്തികളെക്കൊണ്ടു മൂടിയ തമ്പുരാട്ടിയുടെ അസ്ഥികൾ മാത്രമാണു കണ്ടത്. അങ്ങനെ ആ ഇളയതമ്പുരാട്ടി ചിലന്തിത്തമ്പുരാട്ടിയായി. ദേവസ്ഥാനം ലഭിച്ചതോടു കൂടി കൊട്ടാരത്തിന്റെ നിലവറയിൽ ചിലന്തിത്തമ്പുരാട്ടിക്കും കിണറ്റുകല്ലിൽ മൂത്ത തമ്പുരാട്ടിക്കും നിവേദ്യം നടത്തിവരുന്നു. പിന്നീടു മാന്ത്രികവിധിയനുസരിച്ചു തമ്പുരാട്ടിയെ ശുദ്ധിചെയ്തു പള്ളിയറ ക്ഷേത്രത്തിൽ പ്രതിഷ്ഠ നടത്തിയതോടു കൂടി ഈ ക്ഷേത്രം ചിലന്തിയമ്പലം എന്ന പേരിൽ പ്രസിദ്ധമായി..ക്ഷേത്രോദ്ഭവത്തെ സംബന്ധിച്ച് മേൽപറഞ്ഞ ഐതിഹ്യവുമായി ബന്ധപ്പെട്ട മറ്റൊരു സംഭവമുണ്ട്. ആശ്ചര്യചൂഡാമണിയുടെ കർത്താവായ ശക്തിഭദ്രന്റെ കുടുംബത്തിലെ ഒരു അന്തർജനത്തിന്റെ നിർവാണകഥയുമായി ബന്ധപ്പെട്ടതാണിത്. കൊല്ലവർഷം 961ൽ ശക്തിഭദ്രന്റെ കുടുംബത്തിൽ ആൺസന്തതികളില്ലാതായി. ശക്തിഭദ്രരരു സാവിത്രി, ശക്തിഭദ്രരരു ശ്രീദേവി എന്നീ രണ്ട് അന്തർജനങ്ങൾ മാത്രം അവശേഷിച്ചു..ഇവരെ മണ്ണടി വാക്കവഞ്ഞിപ്പുഴ മഠത്തിലേക്കു ദത്തെടുത്തു. ഇതുസംബന്ധിച്ച ഒരു പഴയ മലയാൺമരേഖ ഇന്നും മണ്ണടിയിലുള്ള വാക്കവഞ്ഞിപ്പുഴ മഠത്തിൽ സൂക്ഷിച്ചിട്ടുണ്ട്. വഞ്ഞിപ്പുഴ മഠാധിപന്റെ സംരക്ഷണയിൽ കൊടുമണ്ണൂരുള്ള ശക്തിഭദ്രാ ആസ്ഥാനത്ത് ഈ രണ്ട് അന്തർജനങ്ങളും താമസിച്ചു. ഒരു ദിവസം ഇവരുടെ ക്ഷേമാന്വേഷണത്തിനായി വഞ്ഞിപ്പുഴ തമ്പുരാൻ കൊടുമണ്ണൂരിലെത്തി. പതിവിനു വിപരീതമായി അന്തർജനങ്ങളെ പുറത്തേക്കു കണ്ടില്ല. വാതിലുകള്‍ അടച്ചിരുന്നു. വാതിൽ തുറന്നു പരിശോധിച്ചപ്പോൾ അദ്ഭുതകരമായി അന്തർജനങ്ങൾ രണ്ടു പേരും ഭൂമിയിൽ നിന്ന് അന്തർധാനം ചെയ്തതായിട്ടാണു കണ്ടത്. അവരുടെ തിരോധാനസ്ഥലത്ത് കുറെയധികം വിചിത്രചിലന്തികൾ വലകെട്ടി മൂടിയിട്ടിരിക്കുന്നതായും കണ്ടു. അന്തർജന സാധ്വിമാരുടെ അന്തർധാനസ്ഥലത്തു ദേവീസാന്നിധ്യം ഉണ്ടാകുകയും അവിടെ ക്ഷേത്രം പണിയുകയും ചെയ്തുവെന്നാണു പറയപ്പെടുന്നത്. എന്തായാലും പഴമയിൽ വിളഞ്ഞ ഈ ദൈവിക വിശ്വാസത്തിന്റെ കാലാതീത ശക്തിയായിരിക്കാം ഇന്നും ആയിരക്കണക്കിനു ഭക്തരെ ഈ ക്ഷേത്രസങ്കേതത്തിലേക്ക് ആകർഷിക്കുന്നത്..വൃശ്ചികമാസത്തിലെ കാർത്തിക ദിവസമാണു ക്ഷേത്രത്തിലെ ഉത്സവം കൊണ്ടാടുന്നത്. ക്ഷേത്രത്തിലെ മകരമാസത്തിലെ ചന്ദ്രപ്പൊങ്കാലയും പ്രസിദ്ധമാണ്. അഭീഷ്ടസിദ്ധിക്കായി വ്രതാനുഷ്ഠാനത്തോടെ നടത്തുന്ന പൊങ്കാല സൂര്യാസ്തമയത്തോടെ ആരംഭിച്ച് ചന്ദ്രോദയത്തോടെ അവസാനിക്കും. 
} 
{
 "category" : astrology
"headline" : ഈ ദിനങ്ങളിൽ നെയ്‌വിളക്ക് തെളിച്ചോളൂ , അഭീഷ്ടസിദ്ധി ഫലം
"text" : നിത്യവും പ്രാർഥിക്കുന്നത് മനുഷ്യമനസ്സിലെ മാലിന്യങ്ങൾ നീക്കി തെളിമയുണ്ടാവാൻ ഉത്തമ മാർഗമാണ്. ശുദ്ധമായ  മനസ്സിൽ ശുഭചിന്തകൾ  നിറയുകയും ജീവിത പ്രശ്നങ്ങളെ ഒരു പരിധിവരെ എരിച്ചു കളയാനുള്ള ശക്തി സ്വായത്തമാകുകയും ചെയ്യും.  ക്ഷേത്രദർശനവും ഭവനത്തിൽ നിലവിളക്ക് കൊളുത്തുന്നതും  പ്രാർഥനയുടെ ഭാഗമാണ്. .
വിളക്ക് തെളിക്കാനുള്ള ദ്രവ്യങ്ങളിൽ ഏറ്റവും പ്രധാനമാണ് നെയ്യ്.  നെയ്‌വിളക്ക് തെളിച്ച് പ്രാർഥിച്ചാൽ അതിവേഗം ഫലപ്രാപ്തി ലഭിക്കുമെന്നാണ് വിശ്വാസം. നെയ്‌വിളക്ക് തെളിക്കുമ്പോൾ അഞ്ചു തിരിയിട്ടു കത്തിക്കുന്നതാണ് ഉത്തമം. ഇങ്ങനെ ദീപം തെളിക്കുന്നതിന് "ഭദ്രദീപം" എന്നാണ് പറയുക. നെയ്യ് ഒഴിച്ച് തെളിക്കുന്നതിനാൽ പഞ്ചമുഖ നെയ്‌വിളക്ക് എന്നും അറിയപ്പെടുന്നു. ഈ അഞ്ചു തിരികൾ ഭഗവാൻ ശിവശങ്കരന്റെ അഞ്ചു മുഖങ്ങളെ പ്രതിനിധാനം ചെയ്യുന്നു എന്നാണ് വിശ്വാസം . .
.
.
. .
.
ഈരണ്ട് തിരികൾ കൈകൂപ്പുന്ന വിധത്തിൽ മഹാദിക്കുകളായ കിഴക്ക് , തെക്ക് , പടിഞ്ഞാറ് , വടക്ക് ദിശകളിൽ തിരിയിടുക . അഞ്ചാമത്തെ തിരി കൈകൂപ്പുകുന്ന രീതിയിൽ ഈശാനകോണായ വടക്ക് കിഴക്കോട്ട് അഭിമുഖമായി ഇടുക .  വിളക്ക് തെളിക്കുമ്പോൾ  ആദ്യം വടക്കുകിഴക്കേ കോണിലെ  തിരി ആദ്യം തെളിക്കണം  ശേഷം  പ്രദക്ഷിണമായി കിഴക്ക്, തെക്ക്, പടിഞ്ഞാറ്, വടക്ക് എന്നീ ക്രമത്തിൽ വിളക്ക് തെളിയിക്കാം. .
.
എല്ലാമാസത്തിലെയും പൗർണമി , കാർത്തിക ദിനങ്ങളിലും ചൊവ്വാഴ്ചയും വെള്ളിയാഴ്ചയും ഭവനത്തിൽ പഞ്ചമുഖ നെയ്‌വിളക്ക് തെളിച്ച് കുടുംബാംഗങ്ങൾ ഒന്നിച്ചിരുന്നു പ്രാർഥിക്കുന്നത് കുടുംബൈശ്വര്യത്തിനും അതിലൂടെ അഭിവൃദ്ധിക്കും കാരണമാകും. .
.
ക്ഷേത്രങ്ങളിൽ വിളക്ക് വഴിപാടു സമർപ്പിക്കുമ്പോൾ പഞ്ചമുഖ നെയ്‌വിളക്ക് സമർപ്പിക്കുന്നതാണ് ഏറ്റവും മഹത്വം. ദേവീ സന്നിധിയിൽ വെള്ളിയാഴ്ചയും വിഷ്ണുക്ഷേത്രത്തിൽ വ്യാഴാഴ്ചയും ശിവ ക്ഷേത്രത്തിൽ തിങ്കളാഴ്ചയുമാണ്‌ പഞ്ചമുഖ നെയ്‌വിളക്ക്  സമർപ്പിക്കേണ്ടത്. .

} 
{
 "category" : news
"headline" : യൂണിവേഴ്സിറ്റി കോളജില്‍ കുത്തേറ്റ് വിദ്യാര്‍ഥി; ആറു പേര്‍ക്കെതിരെ വധശ്രമത്തിനു കേസെടുത്തു
"text" : തിരുവനന്തപുരം∙ യൂണിവേഴ്സിറ്റി കോളജില്‍ വിദ്യാര്‍ഥിക്ക് കുത്തേറ്റു. മൂന്നാം വര്‍ഷ ബിഎ വിദ്യാര്‍ഥി അഖിലിനാണു നെഞ്ചിനു കുത്തേറ്റത്. സംഭവവുമായി ബന്ധപ്പെട്ട് ആറു പേര്‍ക്കെതിരെ വധശ്രമത്തിനു കേസെടുത്തു. വിദ്യാര്‍ഥികള്‍ തമ്മിലെ സംഘര്‍ഷത്തിനിടയിലായിരുന്നു സംഭവം. അഖിലിനെ ജനറല്‍ ആശുപത്രിയില്‍ പ്രവേശിപ്പിച്ചശേഷം പിന്നീട് മെഡിക്കല്‍ കോളജിലേക്ക് മാറ്റി. സര്‍ജിക്കല്‍ വാര്‍ഡില്‍ ചികില്‍സയിലാണ്. രണ്ട് കുത്തേറ്റിട്ടുണ്ട്. ആരോഗ്യനില തൃപ്തികരമാണ്. എന്നാൽ സംഭവത്തെക്കുറിച്ച് അറിഞ്ഞില്ലെന്ന നിലപാടിലാണ് കോളജ് പ്രിൻസിപ്പൽ. അഡ്മിഷന്റെ തിരക്കിലായിരുന്നതിനാൽ സംഭവം അറിഞ്ഞില്ല. മാധ്യമങ്ങൾ കോളജിൽനിന്നു പുറത്തുപോകണമെന്നും പ്രിൻസിപ്പൽ ആവശ്യപ്പെട്ടു..സംഭവത്തിൽ പ്രതിഷേധിച്ച് എസ്എഫ്ഐ യൂണിറ്റ് കമ്മിറ്റി പിരിച്ചുവിടണമെന്നാവശ്യപ്പെട്ട് എസ്എഫ്ഐ സംഘടനയില്‍ ഉള്‍പ്പെട്ട വിദ്യാര്‍ഥികള്‍ സെക്രട്ടേറിയറ്റിലേക്കു പ്രതിഷേധ മാര്‍ച്ച് നടത്തി. കോളജിലെ എസ്എഫ്ഐ യൂണിറ്റ് പിരിച്ചുവിടുമെന്ന് അഖിലേന്ത്യാ പ്രസിഡന്റ് വി.പി. സാനു പ്രതികരിച്ചു. കോളജിനകത്തും പ്രതിഷേധം തുടര്‍ന്നു. കുത്തിയവര്‍ കോളജിനകത്ത് ഉണ്ടെന്നും അവരെ അറസ്റ്റു ചെയ്യുന്നതുവരെ പ്രതിഷേധം തുടരുമെന്നും വിദ്യാര്‍ഥികള്‍ പറഞ്ഞു. കേസെടുക്കുമെന്ന് പൊലീസ് ഉറപ്പ് നല്‍കിയതിനെത്തുടര്‍ന്നാണു വിദ്യാര്‍ഥികള്‍ സമരം അവസാനിപ്പിച്ചത്. എസ്എഫ്ഐ നേതാക്കള്‍ ഭീഷണിപ്പെടുതിയതിനെത്തുടര്‍ന്നു മാസങ്ങള്‍ക്ക് മുന്‍പ് കോളജിലെ വിദ്യാര്‍ഥിനി ആത്മഹത്യയ്ക്കു ശ്രമിച്ചിരുന്നു..ഇന്നു രാവിലെ 11.30നാണ് അഖിലിനു കുത്തേറ്റത്. രണ്ടു ദിവസം മുന്‍പു നടന്ന സംഭവങ്ങളുടെ തുടര്‍ച്ചയായാണു സംഘര്‍ഷം ഉണ്ടായത്. പൊളിറ്റിക്സ് മൂന്നാം വര്‍ഷം ബിരുദ വിദ്യാര്‍ഥി അഖിലും കൂട്ടുകാരും കന്റീനില്‍ പാട്ടുപാടിയതു വിദ്യാര്‍ഥി നേതാക്കള്‍ എതിര്‍ത്തു. പിന്നീട് ഇതിനെചൊല്ലി പലതവണ വാക്കുതര്‍ക്കം ഉണ്ടായി. ഇന്നു രാവിലെ അഖിലിന്റെ കൂട്ടുകാരില്‍ ചിലരെ എസ്എഫ്ഐ നേതാക്കള്‍ മര്‍ദിച്ചു. ഇത് അഖിലും കൂട്ടുകാരും തടഞ്ഞു. സമാധാന ചര്‍ച്ചകള്‍ നടക്കുന്നതിനിടെയാണു കുത്തേറ്റത്. പാട്ടുപാടിയത് എസ്എഫ്ഐ യൂണിറ്റ് അംഗത്തിന് ഇഷ്ടപ്പെടാത്തതാണു കുത്തിലേക്കു നയിച്ചതെന്നു വിദ്യാര്‍ഥികള്‍ പറഞ്ഞു..വിദ്യാര്‍ഥി നേതാക്കള്‍ പെരുമാറുന്നതു ഗുണ്ടകളെപോലെയാണെന്നു വിദ്യാര്‍‌ഥികള്‍ പറയുന്നു. എസ്എഫ്ഐ യൂണിറ്റ് കമ്മറ്റികളില്‍ ഉള്ളവര്‍ ക്ലാസില്‍ കയറാറില്ല. നിര്‍ബന്ധിത പണപിരിവു നല്‍കണം. നല്‍കിയില്ലെങ്കില്‍ മര്‍ദനം നേരിടേണ്ടിവരും. എസ്എഫ്ഐ അനുഭാവികളാണെങ്കിലും മര്‍ദിക്കും. പാര്‍ട്ടി അംഗങ്ങളുടെ മക്കള്‍ക്കുപോലും മര്‍ദനം ഏറ്റിട്ടുണ്ട്. പരാതി പറഞ്ഞാല്‍ അധ്യാപകര്‍ മുഖവിലയ്ക്കെടുക്കാറില്ല. അധ്യാപകര്‍ ഇടതു സംഘടനയില്‍പ്പെട്ടവരായതിനാല്‍ എസ്എഫ്ഐ നേതാക്കളെ സംരക്ഷിക്കുകയാണു പതിവ്. സ്വന്തം ക്ലാസിലെ പെണ്‍കുട്ടികളോടു പോലും സംസാരിക്കാന്‍ വിദ്യാര്‍ഥി നേതാക്കള്‍ സമ്മതിക്കാറില്ല. കാമ്പസില്‍ കൂട്ടംകൂടിനിന്നാല്‍ ഭീഷണിപ്പെടുത്തി ക്ലാസിലേക്ക് അയയ്ക്കും. നേതാക്കള്‍ ക്ലാസുകളില്‍ കയറാറുമില്ല. മൂന്നു വര്‍ഷമായി മര്‍ദനം സഹിക്കുകയാണെന്നും ഇനി ഇതു തുടരാന്‍ കഴിയില്ലെന്നും വിദ്യാര്‍ഥികള്‍ പറയുന്നു..യൂണിവേഴ്സിറ്റി കോളജിലെത്തിയ മാധ്യമങ്ങളോടു വിദ്യാര്‍ഥികള്‍ പൊട്ടിത്തെറിച്ചു. ‘എസ്എഫ്ഐ എന്ന സംഘടനയെ ഇഷ്ടപ്പെട്ടിട്ടാണ് ഈ കോളജിലേക്കു വന്നതു, നേതാക്കളുടെ ഉപദ്രവം കാരണം പാര്‍ട്ടിയെതന്നെ വെറുത്ത നിലയിലാണ്’ -മൂന്നാം വര്‍ഷ ബിരുദ വിദ്യാര്‍ഥി മനോരമ ഓണ്‍ലൈനോട് പറഞ്ഞു. തങ്ങള്‍ വിശ്വസിച്ച സംഘടന ഇങ്ങനെയല്ലെന്നും വിദ്യാര്‍ഥികള്‍ പറയുന്നു. എസ്എഫ്ഐ ആഹ്വാനം െചയ്യുന്ന സമരത്തിനെല്ലാം പങ്കെടുക്കണമെന്നാണു നേതാക്കളുടെ നിര്‍ദേശം. ഇതു ലംഘിച്ചാല്‍ മര്‍ദിക്കും. എബിവിപിക്ക് അധിപത്യമുള്ള എംജി കോളജിലേക്ക് എസ്എഫ്ഐ നടത്തിയ പ്രകടനത്തില്‍ വിദ്യാര്‍ഥികളെ നിര്‍ബന്ധിച്ചു പങ്കെടുപ്പിച്ചതായി വിദ്യാര്‍ഥികള്‍ പറയുന്നു. പലര്‍ക്കും മര്‍ദനമേറ്റു. പാര്‍ട്ടി നേതാക്കള്‍ ഇടപെട്ടില്ലെന്നും വിദ്യാര്‍ഥികള്‍ പറയുന്നു. കോളജ് അധികൃതരുടെ അനുവാദമില്ലാത്തതിനാല്‍ പൊലീസിന് ക്യാംപസിന് അകത്തേക്ക് കയറാന്‍ കഴിഞ്ഞില്ല..എസ്എഫ്ഐ പാര്‍ട്ടി പ്രവര്‍ത്തനത്തിന് ഉപയോഗിക്കുന്ന മുറിയില്‍ ആയുധശേഖരമുണ്ടെന്നു വിദ്യാര്‍ഥികള്‍ പറയുന്നു. പൊലീസുമായി സംഘര്‍ഷമുണ്ടാകുമ്പോഴും പുറത്തെ സംഘര്‍ഷത്തിനും ആയുധംശേഖരിക്കുന്നത് ഈ മുറിയിലാണ്. കടുത്ത പാര്‍ട്ടി അനുഭാവികള്‍ക്കു മാത്രമേ ഈ മുറിയിലേക്കു പ്രവേശനമുള്ളൂ. കോളജിലെ വിദ്യാര്‍ഥികളെ മര്‍ദിക്കുന്നതും ഈ മുറിയില്‍ വച്ചാണെന്നു വിദ്യാര്‍ഥികള്‍ ആരോപിക്കുന്നു.
} 
{
 "category" : astrology
"headline" : ഉത്തൃട്ടാതി നക്ഷത്രക്കാരുടെ പൊതുസ്വഭാവം 
"text" : അപ്രിയമായ കാര്യങ്ങള്‍ പോലും മധുരമായി അവതരിപ്പിക്കാൻ കഴിവുള്ളവരാണ് ഉത്തൃട്ടാതി നക്ഷത്രക്കാർ. വിഷയങ്ങളെ ശാസ്ത്രീയമായി അപഗ്രഥനം ചെയ്യാൻ കഴിവുള്ളവരായിരിക്കും. തികഞ്ഞ ഈശ്വരവിശ്വാസവുമുണ്ടാകും..വലിയ ധൈര്യം അവകാശപ്പെടാനില്ല. ബുദ്ധിമുട്ടുന്നവരെ സഹായിക്കാനുള്ള മനസ്സ് ഇവരുടെ പ്രത്യേകതയാണ്. മറ്റുള്ളവരെ കൊണ്ട് ജോലി ചെയ്യിക്കാൻ ഉത്സാഹം കാണിക്കുന്ന ഇവർ സ്വന്തം കാര്യങ്ങളിൽ അലസത പുലർത്തും. ശത്രുക്കളുടെ നീക്കങ്ങൾ മുൻകൂട്ടി മനസ്സിലാക്കാനുള്ള കഴിവ് ഇവർക്ക് ജന്മസിദ്ധമായുണ്ട്..കേതു, സൂര്യൻ, ചൊവ്വ ദശാകാലങ്ങളിൽ വിധിപ്രകാരമുള്ള പരിഹാര കർമങ്ങൾ ചെയ്യണം. നക്ഷത്രനാഥനായ ശനീശ്വര പ്രീതിക്കായി ശനിയാഴ്ച വ്രതം അനുഷ്ഠിക്കണം. മഞ്ഞ, കറുപ്പ് ഇവയാണ് ഭാഗ്യാനുകൂല്യം തരുന്ന നിറങ്ങൾ..നക്ഷത്രദേവത – അഹിർബുധ്നി.നക്ഷത്രമൃഗം – പശു.വൃക്ഷം – കരിമ്പന.ഗണം – മാനുഷം.യോനി – സ്ത്രീ.പക്ഷി – മയിൽ.ഭൂതം – ആകാശം
} 
{
 "category" : astrology
"headline" : ശനിയാഴ്ച ജനിച്ചവർ ഈ സ്വഭാവക്കാരോ? 
"text" : ആഴ്ചയുടെ അവസാനത്തെയും ഏഴാമത്തെയും ദിവസമാണ് ശനി. ഈ ദിവസത്തിൽ ജനിച്ചവർക്ക് സ്വകുടുംബത്തിൽ വളരെയധികം പ്രാധാന്യം ലഭിക്കുന്നതാണ്. ജീവിതത്തെ വളരെയധികം ഗൗരവത്തോടെ സമീപിക്കുന്ന ഇവർക്ക് ജീവിതചക്രം കഷ്ടപ്പാടുകളും നിറഞ്ഞതും കഠിനവുമായിരി ക്കും. കഠിനാധ്വാനികളും അച്ചടക്കം പാലിക്കുന്നവരുമായിരിക്കും.  ബുദ്ധികൂർമ്മതയിലും പ്രായോഗികതയിലും എല്ലായ്പ്പോഴും ഒരു പടി മുന്നിൽ നിൽക്കുന്ന ഇവർ കർക്കശ സ്വഭാവക്കാരും നേർവഴിക്കു ചിന്തിക്കുന്നവരുമാണ്.  ചില സമയങ്ങളിലെ നിർബന്ധ ബുദ്ധിയും സംശയ ദൃഷ്ടിയും ഇവർക്ക് പ്രതിബന്ധങ്ങൾ സൃഷ്ടിച്ചേക്കാം..വളരെ ഉത്തരവാദിത്വത്തോടെ തങ്ങളെ ഏൽപിച്ച കാര്യങ്ങൾ ചെയ്തു തീര്‍ക്കുന്നവരാണ് ശനിയാഴ്ച ജനിച്ചവർ. പക്വതയാർന്ന പെരുമാറ്റവും ഇവരുടെ സ്വഭാവ സവിശേഷതയാണ്. പുറമെ നിന്ന് നോക്കുന്നൊരാള്‍ക്ക് ഇക്കൂട്ടർ ഗൗരവക്കാരായി തോന്നുമെങ്കിലും അടുത്തറിയുമ്പോൾ ആകർഷകവും മികച്ചതുമായ ഇവരുടെ സ്വഭാവ വൈശിഷ്ഠ്യങ്ങൾ മറ്റുള്ളവരുടെ പ്രീതിക്കു പാത്രമാകാറുണ്ട്. സമയനിഷ്ഠമായി കാര്യങ്ങൾ ചെയ്തു തീർക്കുന്ന ഇവർക്ക് സ്വാനുഭവത്തിലൂടെ അറിവു സമ്പാദിക്കുന്നതിലായിരിക്കും താൽപര്യം. ശിവക്ഷേത്രങ്ങളിൽ ശനിയാഴ്ചകളിൽ ദർശണം നടത്തുകയും അർഹർക്ക് ദാനം നൽകുകയും ചെയ്താൽ ജീവിതത്തിൽ ഗുണാനുഭവങ്ങളുണ്ടാകും. എട്ടാണ് ഇക്കൂട്ടരുടെ ഭാഗ്യനമ്പർ..ബുദ്ധിപൂർവം കാര്യങ്ങൾ മുന്നോട്ടു നീക്കുന്ന സ്വഭാവവും വരുംവരായ്കകൾ മുൻകൂട്ടി കണ്ടു കൊണ്ടുള്ള പ്രവർത്തന ങ്ങളും ഇവരെ ബിസിനസ് രംഗങ്ങളിൽ ശോഭിക്കുന്നതിന് സഹായിക്കും. ഏതു തരത്തിലുള്ള ബിസിനസിനും യോജിച്ചവരാണിവർ. ഏർപ്പെടുന്ന പ്രവർത്തികളിലുള്ള പരിപൂർണമായ  സമർപ്പണവും പ്രതിബദ്ധതയും ഇക്കൂട്ടർക്ക് അർഹിക്കുന്ന പ്രതിഫലം ലഭിക്കുന്നതിനിടയാക്കും. ഒരു സംഘമായി പ്രവർ ത്തിക്കുമ്പോൾ വളരെ കണിശവും ചടുലവുമായ ഇവരുടെ പ്രവർത്തനങ്ങൾ മറ്റുള്ളവർക്ക് മനസ്സിലാക്കിയെടുക്കുന്നതിന് പ്രയാസകരമായിരിക്കും..വളരെയധികം തേടിയും സ്വഭാവഗുണങ്ങൾ അറിഞ്ഞുമായിരിക്കും ഇക്കൂട്ടർ ഒരു പങ്കാളിയെ തിരഞ്ഞെടുക്കുക. വളരെ വിശാല ഹൃദയരായ ഇവർ തന്റെ പങ്കാളിക്ക് ഏറ്റവും മികച്ചതു മാത്രം നൽകാൻ ആഗ്രഹിക്കുന്നവരായിരിക്കും. സ്വാതന്ത്ര്യമാഗ്രഹിക്കുന്ന ഇക്കൂട്ടർക്ക് തങ്ങളുടെ ആവശ്യങ്ങളറിഞ്ഞ് പ്രവർത്തിക്കുന്ന പങ്കാളിയോടായിരിക്കും താൽപര്യം. മറ്റുള്ളവരുടെ ഉപദേശങ്ങളെ മാനിക്കാത്ത ഇവർ സ്വന്തം ചിന്തകൾക്കനുസരിച്ച് പ്രവർത്തിക്കുന്നവരായിരിക്കും. കുടുംബത്തിനു വേണ്ടി സമർപ്പിക്കപ്പെട്ട ജീവിതമായിരിക്കും ഇവരുടേത്. അതുകൊണ്ടു തന്നെ ബന്ധുക്കൾക്കും കുടുംബത്തിനുവേണ്ടി എന്തു ചെയ്യാനും ഇവർ മടി കാണിക്കാറില്ല. ദാമ്പത്യത്തിൽ വിട്ടു വീഴ്ചകൾക്ക് തയാറാകാത്തവരാണ് ശനിയാഴ്ച ജനിച്ചവർ. സംശയവും അസൂയയുമാണ് ഇവരുടെ കുടുംബ ജീവിതത്തിലെ മുഖ്യ ശത്രുക്കൾ. പങ്കാളിയെ സംശയിക്കാതിരിക്കുകയും അവർക്ക് പ്രമുഖ സ്ഥാനം നൽകുകയും ചെയ്താൽ സുഖകരമായൊരു ദാമ്പത്യത്തിനുടമകളാകാൻ ശനിയാഴ്ച ജനിച്ചവർക്ക് നിഷ്പ്രയാസം സാധിക്കുന്നതാണ്.
} 
{
 "category" : news
"headline" : തോമസ് ചാണ്ടി 34 ലക്ഷം പിഴ കൊടുത്താൽ മതി: നഗരസഭയെ തള്ളി സർക്കാർ
"text" : തിരുവനന്തപുരം∙ തോമസ് ചാണ്ടി എംഎൽഎയുടെ റിസോര്‍ട്ടിന് സര്‍ക്കാര്‍ നിര്‍ദേശിച്ച നികുതി ഈടാക്കാന്‍ നിര്‍ദേശം. കൂടിയ നികുതി നിശ്ചയിച്ച ആലപ്പുഴ നഗരസഭയുടെ തീരുമാനം തള്ളിക്കൊണ്ടാണു സര്‍ക്കാര്‍ ഉത്തരവിറക്കിയത്..റിസോർട്ടിലെ അനധികൃത നിർമാണങ്ങൾ ക്രമപ്പെടുത്തണമെന്നും നികുതി പുനർനിർണയിച്ച സർക്കാർ ഉത്തരവ് നടപ്പാക്കണമെന്നും തദ്ദേശ സ്വയംഭരണ വകുപ്പ് അഡിഷനൽ ചീഫ് സെക്രട്ടറി, നഗരസഭ സെക്രട്ടറിയുടെ ഉത്തരവിൽ പറയുന്നു. ലേക് പാലസ് റിസോർട്ടിന്റെ ഉടമസ്ഥരായ വാട്ടർ വേൾഡ് ടൂറിസം കമ്പനിയുടെ വസ്തുനികുതി പുനർനിർണയാധികാരം നഗരസഭ സെക്രട്ടറിയെ ചുമതലപ്പെടുത്തിയാണ് ഉത്തരവ്..നികുതി കുടിശികയും പിഴയും ഉൾപ്പെടെ നഗരസഭ വാട്ടർ വേൾഡ് കമ്പനിക്കു ചുമത്തിയ 2.71 കോടി രൂപ 35 ലക്ഷം രൂപയായി ചുരുക്കിയ സർക്കാർ നിർദേശത്തിൽ നഗരസഭ കൗൺസിലിന് ഉചിതമായ തീരുമാനമെടുക്കാമെന്നു നഗരസഭയ്ക്കു നിയമോപദേശം ലഭിച്ചിരുന്നു. .ഇതിന്റെ അടിസ്ഥാനത്തിൽ ചേർന്ന കൗൺസിൽ യോഗം സർക്കാർ നിർദേശം തള്ളാനും നടപടിയുമായി മുന്നോട്ടുപോകാനും തീരുമാനിച്ചു. എന്നാൽ, നഗരസഭ സെക്രട്ടറി വിയോജനക്കുറിപ്പോടെയാണു സർക്കാര‍ിനു റിപ്പോർട്ട് നൽകിയത്. നഗരസഭ സെക്രട്ടറിയുടെ വിയോജനക്കുറിപ്പ് അംഗീകരിച്ചെന്നും സർക്കാർ ഉത്തരവ് നടപ്പാക്കി റിപ്പോർട്ട് നൽകാൻ സെക്രട്ടറിക്കു നിർദേശം നൽകുന്നുവെന്നും അഡിഷനൽ ചീഫ് സെക്രട്ടറി ടി.കെ.ജോസിന്റെ ഉത്തരവിൽ നിർദേശമുണ്ട്.
} 
{
 "category" : news
"headline" : വിപണിയിൽ സമ്മിശ്ര പ്രവണത; ഓട്ടോ,   ബാങ്കിങ് സെക്ടറുകളിൽ നേരിയ ഇടിവ്
"text" : കൊച്ചി∙ ഇന്ത്യൻ വിപണിയിൽ ഇന്ന് ഒരു സ്ഥിരതയാർന്ന പ്രവണതയാണ് രാവിലെ മുതൽ കാണിക്കുന്നത്. ഇന്നലെ പ്രതിവാര സെറ്റിൽമെന്റിനോട് അനുബന്ധിച്ച് ഒരു വലിയ ഷോർട് കവറിങ് റാലി വിപണിയിലുണ്ടായിരുന്നു. എന്നാൽ ആ ഒരു നേട്ടം ഇന്ന് വിപണിക്ക് തുടക്കം മുതൽ നിലനിർത്താൻ കഴിഞ്ഞിട്ടില്ല..ഒരു കൃത്യമായ ലക്ഷ്യം ഇന്ന് വിപണിക്ക് ഇതുവരെയും ലഭിച്ചിട്ടില്ല എന്നു പറയാം. ഇന്നലെ 388823.11ൽ ക്ലോസ് ചെയ്ത സെൻസെക്സ് ഇന്നു രാവിലെ 38941.1നാണ് വ്യാപാരം ആരംഭിച്ചത്. തുടർന്ന് 38747.80 വരെ ഇടിവ് രേഖപ്പെടുത്തി. നിഫ്റ്റിയാകട്ടെ 11601.5ലാണ് ഇന്ന് വ്യാപാരം ആരംഭിച്ചത്. തുടർന്ന് 11553.3വരെ ഇടിവ് നേരിട്ടു. ഇന്ന് നിഫ്റ്റിക്ക് 11540 ലവലിൽ ശക്തമായ സപ്പോർട്ടു പ്രതീക്ഷിക്കുന്നതായി ചോയ്സ് ബ്രോക്കിങ് വൈസ് പ്രസിഡന്റ് ബിനു ജോസഫ് വിലയിരുത്തുന്നു. മുകളിലേയ്ക്ക് 11636ൽ വിപണി റെസിസ്റ്റൻസ് നേരിട്ടേക്കും. .
.∙ സെക്ടറുകളിലൂടെ നോക്കിയാൽ വിപണിയിൽ സമ്മിശ്ര പ്രവണതയാണ് ഇന്ന് പ്രകടമാകുന്നത്. ഓട്ടോ, ബാങ്കിങ്, എഫ്എംസിജി സെക്ടറുകളിൽ നേരിയ ഇടിവ് പ്രവണതയുണ്ട്. എന്നാൽ ഐടി, ഫാർമ സെക്ടറുകളിൽ നേട്ടവും കാണുന്നു. .∙ ഇപ്പോൾ പ്രധാനമായും ആഗോള വിപണിയിലെ വാർത്തകളും കമ്പനികളുടെ പുറത്തു വന്നുകൊണ്ടിരിക്കുന്ന പ്രവർത്തന റിപ്പോർട്ടുകളുമാണ് വിപണി പ്രവണതകളെ പ്രധാനമായും നിയന്ത്രിക്കുന്നത്. .∙ ഇന്നലെ യുഎസ് വിപണി റെക്കോർഡ് ലവലിലാണ് ക്ലോസ് ചെയ്തിരിക്കുന്നത്. യുഎസ് സെൻട്രൽ ബാങ്ക് ചെയർപേഴ്സന്റെ പ്രസ്താവന ഇനിയും അമേരിക്കയുടെ പലിശനിരക്കുകൾ കുറയ്ക്കാനുള്ള സാധ്യതയാണ് കാണുന്നത്. ഇതിനെ തുടർന്നാണ് ഒരു പോസിറ്റീവ് പ്രവണതയുണ്ടായത്. .∙ ഏഷ്യൻ വിപണികളിൽ ഒരു പോസിറ്റീവ് പ്രവണത പ്രകടമല്ല. യുഎസ് ചൈന വ്യാപാരത്തർക്കം മൂലം ചൈനയിൽ നിന്നു പുറത്തു വരുന്ന സാമ്പത്തിക വിവരക്കണക്ക് ഇനിയും മോശമാകും എന്നുള്ള ആശങ്ക ഏഷ്യൻ വിപണിക്കുണ്ട്. .∙ ക്രൂഡോയിൽ വില കഴിഞ്ഞ ദിവസങ്ങളിൽ നേരിയ വർധനവാണ് കാണുന്നത്. .∙ ഇൻഫോസിസ്, ഇൻഡസ് ഇൻഡ് ബാങ്ക്, കർണാടക ബാങ്ക് തുടങ്ങിയ കമ്പനികളുടെ ഫലം പുറത്തു വരും. ടിസിഎസിനെക്കാൾ ഉയർന്ന വരുമാന വർധനവാണ് ഇൻഫോസിസിൽ നിന്ന് വിപണി പ്രതീക്ഷിക്കുന്നത്. രണ്ടു മുതൽ മൂന്നു ശതമാനം വരെ ഇൻഫോസിസ് വരുമാനം കഴിഞ്ഞ നാലാം പാദത്തിൽ നിന്ന് മെച്ചപ്പെടുമെന്ന് വിപണി പ്രതീക്ഷിക്കുന്നു. എന്നിരുന്നാലും ഇൻഫോസിസിന്റെ മാർജിനിൽ ഇടിവു വരാനുള്ള സാധ്യതയുണ്ട്. വിപണി ക്ലോസ് ചെയ്ത ശേഷമാണ് ഇൻഫോസിസിന്റെ ഫലം പുറത്തു വരിക. .∙ ഇൻഡസ് ഇൻഡ് ബാങ്ക് ഫലം ഉച്ചകഴിഞ്ഞ് പുറത്തു വരും. വളരെ മികച്ച വരുമാന വളർച്ചയായിരിക്കും ഇൻഡസ് ഇൻഡ് ബാങ്കിന് വരുന്നത്. മാർജിനിലും വർധനവ് പ്രതീക്ഷിക്കുന്നു. എന്നിരുന്നാലും ഇൻ‍ഡസ് ഇൻഡ് ബാങ്ക് നൽകിയിട്ടുള്ള ചില ലോണുകളെക്കുറിച്ച് ആശങ്കകൾ വിപണിയിലുണ്ട്. മാനേജ്മെന്റ് എത്രമാത്രമാണ് നിക്ഷേപകരുടെ ഈ ആശങ്കകൾ പരിഹരിക്കുക എന്നതിനെ ആശ്രയിച്ചായിരിക്കും ബാങ്കിന്റെ വരുന്ന ദിവസങ്ങളിലെ നേട്ടങ്ങൾ. .∙ ഇന്ന് വിപണി ക്ലോസ് ചെയ്ത ശേഷം രണ്ട് സാമ്പത്തിക വിവരക്കണക്ക് പുറത്തു വരാനുണ്ട്. ഇതിൽ കൺസ്യൂമർ ഇൻഫ്ലേഷൻ ഡേറ്റ(സിപിഐ)യിൽ നേരിയ വർധന പ്രതീക്ഷിക്കുന്നു. വ്യാവസായിക വളർച്ചാ നിരക്കിന്റെ കാര്യത്തിൽ കഴിഞ്ഞ പ്രാവശ്യത്തേതു പോലെ മൂന്നു ശതമാനത്തിനു മുകളിലുള്ള വളർച്ചയാണ് വിപണി പ്രതീക്ഷിക്കുന്നത്. 
} 
{
 "category" : news
"headline" :  ‘നയതന്ത്ര’ സംശയം വേണ്ട, കിം തന്നെ തലവൻ; ഉറപ്പിച്ച് ഭരണഘടനാ ഭേദഗതി
"text" : പ്യോങ്യാങ് ∙ ഉത്തര കൊറിയ നേതാവ് കിം ജോങ് ഉന്നിനെ രാജ്യത്തിന്റെ തലവനായി ‘വ്യക്തമായി’ രേഖപ്പെടുത്തി ഭരണഘടനാ ഭേദഗതി. പതിനാലാമത് സുപ്രീം പീപ്പിൾസ് അസംബ്ലിയിലെ ആദ്യ സമ്മേളനത്തിന്റെ നടപടികൾ പുറത്തുവിട്ട് രാജ്യത്തെ ഔദ്യോഗിക വെബ്സൈറ്റായ നയനാരയിലാണ് ഭരണഘടനാ ഭേദഗതിയുടെ വിവരങ്ങൾ പ്രസിദ്ധീകരിച്ചത്..
.സ്റ്റേറ്റ് അഫയേഴ്സ് കമ്മിഷൻ ചെയർമാൻ എന്ന പദവിയാണ് നിലവിൽ കിം വഹിക്കുന്നത്. ഈ പദവിക്ക് ‘പരമോന്നത നേതാവ്’ എന്നതിനൊപ്പം ‘രാജ്യത്തെ പ്രതിനിധാനം ചെയ്യുന്നത്’ എന്ന അർഥം കൂടിയുണ്ടെന്ന് ഭരണഘടനയുടെ  നൂറാം പ്രമാണത്തിൽ  ഉൾപ്പെടുത്തിയാണ് ഭേദഗതി. സുപ്രീം പീപ്പിൾസ് അസംബ്ലി പ്രിസീഡിയത്തിന്റെ പ്രസിഡന്റ് എന്ന പദവിക്കായിരുന്നു ‘നിലവിൽ രാജ്യത്തെ പ്രതിനിധികരിക്കുന്നത്’ എന്ന വാഖ്യാനം ഉണ്ടായിരുന്നത്..ഏപ്രിലിൽ കിമ്മിന്റെ അനുയായി ചോയ് റയോങ് ഹെയെ ഈ പദവിയിലേക്ക് തിരഞ്ഞെടുത്തിരുന്നു. നയതന്ത്രതലത്തിൽ ഈ പദവിയാണ് രാജ്യത്തെ പ്രതിനിധീകരിക്കുന്നത് എന്ന അർഥം ധ്വനിപ്പിക്കുന്നത് എന്ന ആശയക്കുഴപ്പം  ഒഴിവാക്കാനാണ് സ്റ്റേറ്റ് അഫയേഴ്സ് കമ്മിഷൻ ചെയർമാൻ എന്ന കിമ്മിന്റെ പദവി തന്നെയാണ് രാജ്യത്തെ പ്രതിനിധാനം ചെയ്യുന്നത് എന്ന് വ്യക്തമാക്കി ഭരണഘടനാ ഭേദഗതി വരുത്തിയത്. .
.2011 ൽ പിതാവ് കിം ജോങ് ഇല്ലിന്റെ വിയോഗത്തിനു ശേഷം അധികാരമേറ്റ കിം, പിതാവ് വഹിച്ചിരുന്ന സുപ്രീം ലീഡർ എന്ന പദവി ഏറ്റെടുത്തതിലൂടെ രാജ്യത്തെ പരമോന്നത നേതാവായി ഉയർന്നിരുന്നു. എന്നാൽ രാജ്യാന്തര നയതന്ത്രം ഉൾപ്പെട്ട ഔദ്യോഗിക വേദികളിൽ രാജ്യത്തെ പ്രതിനിധാനം ചെയ്യുന്ന വ്യക്തിയെന്ന സ്ഥാനപ്പേരില്ലാത്തത് മറ്റു രാജ്യങ്ങളുമായുള്ള നടപടിക്രമങ്ങളെ ബാധിച്ചു..
.ചൈന, ദക്ഷിണ കൊറിയ, യുഎസ്, റഷ്യ എന്നീ രാജ്യങ്ങളുമായി പിന്നിട്ട മാസങ്ങളിൽ ഉന്നതതല ചർച്ചകൾക്ക് കിം തയ്യാറായിരുന്നു. ആണവനിരായുധീകരണം ഉറപ്പാക്കാൻ ഉത്തര കൊറിയ സന്നദ്ധമായാൽ മേഖലയിൽ സമാധാനം പകരം നൽകാമെന്ന ആശയത്തിലാണ് ഇതിൽ പല ചർച്ചകളും പുരോഗമിക്കുന്നത്. എന്നാൽ  രാജ്യത്തിനെതിരെ രാജ്യാന്തര സമൂഹം ഏർപ്പെടുത്തിയ ഉപരോധത്തിൽ അയവുണ്ടാകാതെ ആണവ നിരായുധീകരണത്തിനില്ലെന്ന നിലപാടിലാണ് ഉത്തര കൊറിയ. ഇതോടൊപ്പം ആണവ നിരായുധീകരണത്തിൽ പുരോഗതിയില്ലാതെ ഉപരോധം മാറ്റാനാവില്ലെന്ന നിലപാടിൽ അമേരിക്കയും തുടരുന്നതാണ് ചർച്ചകളിൽ വിലങ്ങുതടിയാകുന്നത്. .
.പുതിയ ഭരണഘടനാ ഭേദഗതി വഴി ‘രാഷ്ട്ര തലവൻ’ എന്ന സ്ഥാനം ഉറപ്പിക്കുന്നതിലൂടെ രാജ്യാന്തര നയതന്ത്രതലത്തിൽ യുഎസ് പ്രസിഡന്റ് ഡോണൾഡ് ട്രംപ്, റഷ്യയുടെ വ്ളാഡിമിർ പുടിൻ, ചൈനയുടെ ഷി ജിൻപിങ് എന്നിവർക്ക് തുല്യപ്രാധാന്യം പ്രോട്ടോക്കോൾ അടിസ്ഥാനത്തിൽ കിമ്മിന് ലഭിക്കും. നിലപാടുകളിൽ വ്യക്തതയോടെ ഇടപെടാനുള്ള സാഹചര്യമാണ് ഇത് സൃഷ്ടിക്കുക..
.കൊറിയൻ ഉപഭൂഖണ്ഡത്തിലെ സൈനികേതര മേഖലയിൽ ഈ മാസം ആദ്യം കിമ്മുമായി ചരിത്രപരമായ മൂന്നാം കൂടിക്കാഴ്ച നടത്തിയ ട്രംപ് ഉത്തരകൊറിയയുമായി ആണവവിഷയത്തിൽ മധ്യസ്ഥ ചർച്ച പുനഃരാരംഭിക്കാൻ തയ്യാറാണെന്ന് അറിയിച്ചിരുന്നു. . New North Korea constitution calls Kim Jong Un head of state.

} 
{
 "category" : sports
"headline" : ബിലാ‍ൽ ഖാൻ കേരള ബ്ലാസ്റ്റേഴ്സിൽ കളിക്കും
"text" : കൊച്ചി∙ കഴിഞ്ഞ വർഷത്തെ ഐലീഗ് മൽസരങ്ങളിലെ മികച്ച ഗോൾകീപ്പറായി തിരഞ്ഞെടുക്കപ്പെട്ട ബിലാൽ ഹുസൈൻ(24) ഖാൻ കേരള ബ്ലാസ്റ്റേഴ്സിൽ എത്തുന്നു. ഇന്ത്യൻ സൂപ്പർ ലീഗിന്റെ 2019-20 സീസണിലേക്കാണ് ബിലാൽ ഖാൻ കേരള ബ്ലാസ്റ്റേഴ്സിനായി കളിക്കുക. 2017-18 ഐലീഗിൽ ഗോകുലം കേരള എഫ്‌സിക്ക് വേണ്ടി കളിച്ചിട്ടുണ്ട് ബിലാൽ ഖാൻ..
.പ്രായം, മികച്ച പ്രകടനം എന്നിവ പരിഗണിക്കുമ്പോൾ ബിലാല്‍ കേരള ബ്ലാസ്റ്റേഴ്സിനു ഗുണകരമാകുമെന്നാണു വിലയിരുത്തൽ. ഐ ലീഗിലെ അദ്ദേഹത്തിന്റെ ഏറ്റവും മികച്ച പ്രതിരോധ റെക്കോർഡ് ശ്രദ്ധേയമാണെന്ന് മുൻ ഇംഗ്ലീഷ് ഗോൾകീപ്പറും കേരള ബ്ലാസ്റ്റേഴ്‌സിന്റെ ഗോൾകീപ്പിങ് കൺസൾട്ടന്റ് പരിശീലകനുമായ ജോൺ ബുറിജ് പറയുന്നു. 194സെന്റിമീറ്റർ ഉയരമുള്ള ബിലാൽ ഖാൻ ഏറ്റവും മികച്ച യുവ ഇന്ത്യൻ ഗോളികളിൽ ഒരാളാണ്, അദ്ദേഹത്തിന്റെ സാന്നിധ്യം വരാനിരിക്കുന്ന സീസണിൽ കേരള ബ്ലാസ്റ്റേഴ്സിന് മുതൽക്കൂട്ടാകുമെന്നും ബുറിജ് പറഞ്ഞു. കേരള ബ്ലാസ്റ്റേഴ്സിനായി കളിക്കാൻ അവസരം ലഭിച്ചത് തന്റെ സ്വപ്നസാക്ഷാത്‍കാരമാണെന്ന് ബിലാൽ ഖാൻ പറഞ്ഞു..
.ഉത്തർപ്രദേശ് സ്വദേശിയായ ബിലാൽ ഖാൻ മുൻപ്  ഐ‌എസ്‌എൽ ടീമായ എഫ്‌സി പുണെ സിറ്റിയുമായി കരാറിലേർപ്പെട്ടിരുന്നു. തുടർന്ന് 2018-19 സീസണിന്റെ തുടക്കത്തിൽ പുതുതായി ആരംഭിച്ച ഐ-ലീഗ് ടീമായ റിയൽ കശ്മീർ എഫ്‌സിക്കുവേണ്ടി കളിച്ചു. റിയൽ കശ്മീർ എഫ്‌സിയിൽ മികച്ച പ്രകടനമാണു താരം നടത്തിയത്. ടീമിനായി കളിച്ച 19 മത്സരങ്ങളിൽനിന്നു മികച്ച സേവുകൾ നടത്തി ബിലാൽ ശ്രദ്ധ നേടിയിരുന്നു. ചർച്ചിൽ ബ്രദേഴ്‌സ് എഫ്സി, ഹിന്ദുസ്ഥാൻ എഫ്‌സി, മുഹമ്മദൻ എഫ്സി, എഫ്സി ബർദേസ്, സാൽഗോക്കർ എഫ്സി എന്നീ ടീമുകളിലും ഈ  24 വയസുകാരൻ മുൻപ് കളിച്ചിട്ടുണ്ട്.
} 
{
 "category" : sports
"headline" : ധോണി വരേണ്ടിയിരുന്നത് 7–ാം നമ്പറിലോ?; തന്ത്രങ്ങളിലെ പിഴവെന്ന് ആക്ഷേപം
"text" : ലണ്ടൻ∙ ന്യൂസീലൻഡിനെതിരായ ലോകകപ്പ് ക്രിക്കറ്റ് സെമി പോരാട്ടത്തിൽ വീരോചിതം പൊരുതിയാണ് ഇന്ത്യ തോൽവി സമ്മതിച്ചത്. തുടക്കത്തിലെ കൂട്ടത്തകർച്ചയ്ക്കുശേഷം ആദ്യം ഹാർദിക് പാണ്ഡ്യ, ഋഷഭ് പന്ത് എന്നിവരും പിന്നീട് രവീന്ദ്ര ജഡേജ – മഹേന്ദ്രസിങ് ധോണി സഖ്യവും കാഴ്ചവച്ച പോരാട്ടവീര്യമാണ് കൂറ്റൻ തോൽവിയെന്ന നാണക്കേടിൽനിന്ന് പോരാളികളെന്ന ലേബലിലേക്ക് ടീം ഇന്ത്യയെ നയിച്ചത്. ഇഞ്ചോടിഞ്ചു പൊരുതി അവസാനം തോൽവി വഴങ്ങിയെങ്കിലും ഇന്ത്യ പുറത്തെടുത്ത പോരാട്ടവീര്യം തീർച്ചയായും കയ്യടി അർഹിക്കുന്നതുതന്നെ..എന്നാൽ, തന്ത്രങ്ങളിൽ കുറച്ചുകൂടി സൂക്ഷ്മതയും ബാറ്റിങ് ലൈനപ്പ് നിർണയിക്കുന്നതിൽ കുറച്ചുകൂടി തന്ത്രജ്ഞതയും കാട്ടിയിരുന്നെങ്കിൽ മൽസലഫലം തന്നെ മാറുമായിരുന്നു എന്ന് സച്ചിൻ തെൻഡുൽക്കറും സൗരവ് ഗാംഗുലിയും വി.വി.എസ്. ലക്ഷ്മണും ഉൾപ്പെടെയുള്ള മുൻ താരങ്ങൾ ചൂണ്ടിക്കാട്ടുന്നു. ഇന്ത്യയുടെ ആദ്യത്തെ മൂന്നു ബാറ്റ്സ്മാൻമാരും അഞ്ചു റൺസിനിടെ പുറത്തായിട്ടും പരിചയസമ്പന്നനും ഇത്തരം സന്നിഗ്ധ ഘട്ടങ്ങൾ നേരിട്ട് തഴക്കവും പഴക്കവും വന്ന  മുൻ ക്യാപ്റ്റൻ മഹേന്ദ്രസിങ് ധോണിയെ ഇറക്കാതിരുന്നതാണ് വീഴ്ചയായി ഇവർ ചൂണ്ടിക്കാട്ടുന്നത്..മൂന്നിന് അഞ്ചു റൺസ് എന്ന നിലയിൽ ഇന്ത്യ പരീക്ഷിച്ചത് ദിനേഷ് കാർത്തിക്കിനെയാണ്. ഇന്ത്യൻ ഏകദിന ടീമിൽ അത്ര പതിവുകാരനല്ലാത്ത, ഈ ലോകകപ്പിൽ ചുരുക്കം അവസരങ്ങൾ മാത്രം ലഭിച്ച കാർത്തിക്കിനു പകരം ധോണിയെയായിരുന്നു ഇറക്കേണ്ടിയിരുന്നതെന്ന് ഇവർ ചൂണ്ടിക്കാട്ടുന്നു. കുറച്ചധികം നേരം പ്രതിരോധിച്ചുനിന്നെങ്കിലും നങ്കൂരമിട്ടു കളിക്കാൻ കാർത്തിക്കിനായില്ല. പവർപ്ലേ അവസാനിക്കുമ്പോഴേയ്ക്കും ഇന്ത്യ നാലിന് 24 റൺസ് എന്ന നിലയിൽ തകരുകയും ചെയ്തു..Never see him like this . 💔💔💔 
} 
{
 "category" : sports
"headline" : ഓൾഡ് ട്രാഫഡ് പിച്ചിനെതിരെ മുൻ താരങ്ങൾ; ചതിച്ചതാ.. പിച്ച്!
"text" : മാഞ്ചസ്റ്റർ ∙ ഇന്ത്യ–ന്യൂസീലൻഡ് സെമിഫൈനലിലെ പിച്ചിനെ വിമർശിച്ച് മുൻ ക്രിക്കറ്റ് താരങ്ങൾ. ഒരു ലോകകപ്പ് സെമിഫൈനലിനു ചേർന്ന പിച്ചല്ല ഇത് എന്നായിരുന്നു മുൻ ഓസ്ട്രേലിയൻ താരം മാർക് വോയുടെ അഭിപ്രായം. ‘ഇതൊരു നല്ല പിച്ചാണെന്നു തോന്നുന്നില്ല. വളരെ സ്ലോ. പിന്നെ നല്ല ടേണും..’– വോ ട്വിറ്ററിൽ കുറിച്ചു. 240 റൺസെങ്കിലും നേടിയാൽ ഈ പിച്ചിൽ കിവീസിനു ജയിക്കാം എന്ന പ്രവചനവും മൽസരത്തിന്റെ ആദ്യ ദിവസം വോ നടത്തി..
.മുൻ ഇംഗ്ലണ്ട് താരം മാർക്ക് ബുച്ചർ ലോകകപ്പിലെ പിച്ചുകളെ ഒന്നാകെ ‘ചവറ്’ എന്നാണ് വിശേഷിപ്പിച്ചത്. ‘പിച്ചിന് രണ്ടു സ്വഭാവമാണ്. അവസാനത്തെ അഞ്ച് ഓവർ നിങ്ങളെ ത്രസിപ്പിച്ചേക്കാം. പക്ഷേ ബാക്കിയുള്ള ഓവറുകളെല്ലാം നിങ്ങളെ പേടിപ്പിക്കും..’– ബുച്ചർ കുറിച്ചു. എന്നാൽ പിച്ചിന്റെ തനിസ്വഭാവം അറിഞ്ഞത് ഇന്നലെ ഇന്ത്യയാണ്. പിച്ചിൽ നിന്നു കിട്ടിയ പിന്തുണയോടെ ബോൾട്ടും ഹെൻറിയുമെല്ലാം പന്തിനെ മൂളിപ്പറപ്പിച്ചു. .
.
.ചൊവ്വാഴ്ച പെയ്ത മഴയിൽ മാഞ്ചസ്റ്ററിലെ പിച്ചിന്റെ സ്വഭാവം മാറിയതാണ് ഇന്ത്യയെ വെള്ളംകുടിപ്പിച്ചത്. മഴ തോർന്നെങ്കിലും വെയിൽ ഇല്ലാതിരുന്നതോടെ പിച്ച് ഒട്ടും ഉണങ്ങിയില്ല. ഈർപ്പം മാറിയില്ല. ന്യൂസീലൻഡിന്റെ ബോളർമാർ പ്രതീക്ഷിച്ചതിനപ്പുറം ടേണും ബൗൺസും പിച്ചിൽ നിന്നു ലഭിച്ചു. ബാറ്റ്സ്മാൻമാർക്ക് പലപ്പോഴും പന്തിന്റെ ദിശ ഊഹിക്കാനായില്ല. വിരാട് കോലി പുറത്തായ പന്തു തന്നെ പിച്ചിന്റെ അപകടകരമായ സ്വഭാവത്തിന്റെ നേർച്ചിത്രമായിരുന്നു..
.ന്യൂസീലൻഡിനോട് ഇന്ത്യയ്ക്ക് തോല്‍വി, ലോകകപ്പിൽനിന്നു പുറത്ത്, വിഡിയോ സ്റ്റോറി കാണാം.ചൊവ്വാഴ്ച മഴ പെയ്തപ്പോൾ മുതൽ പിച്ച് മൂടിക്കിടക്കുകയായിരുന്നു. ടാർപോളിൻ ഇട്ടുമൂടിയാലും പിച്ചിൽ ഈർപ്പമുണ്ടാകും. കാറ്റുപോലും കടക്കാത്തതിനാൽ ഇതു നീണ്ടുനിൽക്കുകയും ചെയ്യും. അന്തരീക്ഷ ഊഷ്മാവും കുറവായിരുന്നു. മഴ മാറി വെയിലടിച്ചിരുന്നെങ്കിൽ പിച്ച് കുറച്ചുകൂടി ഉറച്ച് ബാറ്റിങ്ങിന് അനുകൂലമാകുമായിരുന്നു. പിച്ച് നിർമിക്കുമ്പോഴും ഇതായിരിക്കും പ്രതീക്ഷ. പക്ഷേ, അപ്രതീക്ഷിതമായി പെയ്ത മഴ എല്ലാം തകിടംമറിച്ചു.'.
.- എ.എം.ബിജു (ക്യുറേറ്റർ, കേരള ക്രിക്കറ്റ് അസോസിയേഷൻ) .

} 
{
 "category" : sports
"headline" : ഇന്ത്യയ്ക്കു വേണം, വില്യംസനും ടെയ്‌ലറും; പിന്നെ പിടിച്ചുനിൽക്കാനുള്ള ക്ഷമയും!
"text" : അഹിതമായത് ഒടുവിൽ സെമി ഫൈനലിൽ സംഭവിച്ചു. കിരീടസാധ്യതകളിൽ മുമ്പൻമാരായി ഇംഗ്ലണ്ടിലെത്തിയ ടീം ഇന്ത്യ, ഫൈനൽ കാണാതെ പുറത്തായിരിക്കുന്നു! തീർത്തും സങ്കടകരമായ അവസ്ഥ തന്നെ. എങ്കിലും, തീർത്തും ഏകപക്ഷീയമായി പോകുമായിരുന്ന സെമി ഫൈനൽ പോരാട്ടത്തെ, ലോകകപ്പ് ചരിത്രത്തിലെ തന്നെ ക്ലാസിക് പോരാട്ടങ്ങളുടെ ഗണത്തിലേക്കു ചേർത്തുവച്ചാണ് ടീം ഇന്ത്യയുടെ മടക്കം. അതിനു നന്ദി പറയേണ്ടത് രണ്ട് പഴയ പടക്കുതിരകളോടാണ്. ഈ ലോകകപ്പിൽ ഏറ്റവും കൂടുതൽ വിമർശനങ്ങൾക്കു വിധേയനായ മഹേന്ദ്രസിങ് ധോണിയാണ് ഒന്നാമൻ. ഈ ലോകകപ്പിൽ ഏറ്റവും കുറച്ച് അവസരങ്ങൾ ലഭിച്ച രവീന്ദ്ര ജഡേജ രണ്ടാമനും. പൊതുവെ ബോളിങ്ങിനോടു ചായ്‌വ് കാട്ടിയ മാഞ്ചസ്റ്ററിലെ ഓൾഡ് ട്രാഫഡിൽ, തോൽവിയിലും ഇന്ത്യയുടെ അഭിമാനമുയർത്തിയത് ഇവരാണ്. സല്യൂട്ട്!.മഴമൂലം റിസർവ് ദിനത്തിലേക്കു നീണ്ട സെമിയിൽ, 240 റൺസ് വിജയലക്ഷ്യവുമായി ബാറ്റിങ്ങിന് ഇറങ്ങിയ ഇന്ത്യ 49.3 ഓവറിൽ 221 റൺസിന് ഓൾഔട്ടാവുകയായിരുന്നു. തോൽവി 18 റൺസിന്!  മുൻനിര ബാറ്റ്സ്മാൻമാർ ‘ഒന്നൊന്നായി’ കയ്യൊഴിഞ്ഞതോടെ തോൽവി ഉറപ്പിച്ച ഇന്ത്യയെ, ഏഴാം വിക്കറ്റിൽ സെഞ്ചുറി കൂട്ടുകെട്ടുമായി ധോണി – ജഡേജ സഖ്യം കൈപിടിച്ചുയർത്തിയതാണ്. ഇരുവരും അർധസെഞ്ചുറിയും നേടി. അവസാന ഓവറുകളിൽ കൂടിക്കൂടി വന്ന ഉയർന്ന റൺറേറ്റിന്റെ സമ്മർദ്ദത്തിൽ ജഡേജ വമ്പനടിക്കു ശ്രമിച്ചു പുറത്തായത് വിനയായി. പിന്നാലെ ധോണി റണ്ണൗട്ടുമായി. ജഡേജ 59 പന്തിൽ നാലു വീതം ബൗണ്ടറിയും സിക്സും സഹിതം 77 റൺസും ധോണി 72 പന്തിൽ ഒന്നു വീതം സിക്സും ബൗണ്ടറിയും സഹിതം 50 റൺസുമെടുത്തു. ഏഴാം വിക്കറ്റിൽ ഇരുവരും ചേർന്ന് 116 റൺസ് കൂട്ടിച്ചേർത്തു..തുടർച്ചയായ രണ്ടാം ലോകകപ്പിലാണ് ഇന്ത്യ സെമിയിലെത്തിയിട്ടും ഫൈനൽ കാണാതെ മടങ്ങുന്നത്. കഴിഞ്ഞ തവണ ആതിഥേയരായ ഓസ്ട്രേലിയയാണ് ഇന്ത്യയെ സെമിയിൽ തിരിച്ചയച്ചതെങ്കിലും ഇക്കുറി ആ നിയോഗം ന്യൂസീലൻഡിനായി. ലോകകപ്പ് സെമിയിൽ ഇന്ത്യയുടെ നാലാം തോൽവിയാണിത്. ഇക്കാര്യത്തിൽ പാക്കിസ്ഥാനൊപ്പം രണ്ടാമതെത്തുകയും ചെയ്തു. ആറു ലോകകപ്പ് സെമികളിൽ തോൽവി രുചിച്ച ന്യൂസീലൻഡാണ് ഒന്നാമത്. ദക്ഷിണാഫ്രിക്ക മൂന്നു തവണ സെമിയിൽ തോറ്റു. അതേസമയം, ന്യൂസീലൻഡ് തുടർച്ചയായ രണ്ടാം ലോകകപ്പിലും ഫൈനലിലേക്കു മുന്നേറി.. ഇതേ വേദിയിൽ രണ്ടു ലോകകപ്പുകളിൽ (1979, 1999) സെമിയിൽ തോറ്റ ചരിത്രവും ഈ വിജയത്തോടെ ന്യൂസീലൻഡ് തിരുത്തി..ബോളിങ്ങിൽ ഇരു ടീമുകളും ഒപ്പത്തിനൊപ്പം പൊരുതിയ സെമി ഫൈനലിൽ, ബാറ്റ്സ്മാൻമാരുടെ സമീപനത്തിലെ വ്യത്യാസമാണ് മൽസര ഫലം നിർണയിക്കുന്നതിൽ നിർണായകമായത്. ടോസ് നേടിയ ന്യൂസീലൻഡിന് ആദ്യം ബാറ്റിങ് തിരഞ്ഞെടുത്തതിന്റെ ആനുകൂല്യം ലഭിച്ചുവെന്നത് സത്യം തന്നെ. എങ്കിലും കളിയെ സമീപിച്ച രീതിയിലെ വ്യത്യാസവും ഫലത്തിൽ നിർണായകമായി. ടോസ് നേടി ബാറ്റിങ്ങിനിറങ്ങിയ ന്യൂസീലൻഡും മറുപടി ബാറ്റിങ്ങിനിറങ്ങിയപ്പോൾ ഇന്ത്യയും സമാനമായ വെല്ലുവിളിയാണ് പവർപ്ലേ ഓവറുകളിൽ നേരിട്ടത്. ഇന്ത്യൻ നിരയിൽ ജസ്പ്രീത് ബുമ്ര – ഭുവനേശ്വർ കുമാർ സഖ്യവും കിവീസ് നിരയിൽ ട്രെന്റ് ബോൾട്ട് – മാറ്റ് ഹെൻറി സഖ്യവും അത്യുജ്വലമായ ബോളിങ്ങാണ് കാഴ്ചവച്ചത്. ഇക്കാര്യത്തിൽ ഇരു ടീമുകളും ഏതാണ്ട് കട്ടയ്ക്കു നിന്നു..ബാറ്റ്സ്മാൻമാരുടെ സമീപനത്തിലായിരുന്നു പ്രധാന വ്യത്യാസം. ഭുവനേശ്വർ കുമാറിന്റെയും ജസ്പ്രീത് ബുമ്രയുടെയും ഓവറുകൾ മെയ്ഡനാകുന്ന കാഴ്ചയോടെയാണ് കിവീസ് ഇന്നിങ്സ് തുടങ്ങിയത്. 16 പന്തുകളുടെ ചെറുതല്ലാത്ത ഇടവേളയ്ക്കു ശേഷം മൂന്നാം ഓവറിന്റെ അഞ്ചാം പന്തിലാണ് കിവീസ് ആദ്യ റൺ നേടുന്നത്. നാലാം ഓവറിന്റെ മൂന്നാം പന്തിൽ ബുമ്ര ഗപ്റ്റിലിനെ സ്ലിപ്പിൽ ക്യാപ്റ്റൻ വിരാട് കോലിയുടെ കയ്യിലെത്തിച്ചതോടെ അതുവരെയുള്ള കിവീസിന്റെ പ്രകടനം ഇങ്ങനെ: 21 പന്ത്, ഒരു റൺ, ഒരു വിക്കറ്റും നഷ്ടം!  മറുവശത്ത് ട്രെന്റ് ബോൾട്ടിന്റെ ആദ്യ ഓവറിൽ ഒരു റണ്ണടിച്ചാണ് ഇന്ത്യ തുടങ്ങിയത്. രണ്ടാം ഓവറിൽ രോഹിത് ശർമയെ മാറ്റ് ഹെൻറി പുറത്താക്കി. ഇതോടെ ഒരു വിക്കറ്റ് നഷ്ടത്തിൽ നാലു റൺസ് എന്ന അവസ്ഥയിലായി ഇന്ത്യ. അവിടം വരെ ഇരു ടീമുകളുടെയും അവസ്ഥ ഏറെക്കുറെ സമാനമായിരുന്നു..ന്യൂസീലൻഡ് നിരയിൽ മൂന്നാമനായെത്തിയ കെയ്ൻ വില്യംസനും ഇന്ത്യയുടെ മൂന്നാം നമ്പർ ബാറ്റ്സ്മാൻ വിരാട് കോലിയുമാണ് മൽസര ഫലത്തെ സ്വാധീനിച്ചവരിൽ പ്രധാനികൾ. മാർട്ടിൻ ഗപ്റ്റിലിനെ തുടക്കത്തിലേ നഷ്ടമായതോടെ ക്രീസിലെത്തിയ വില്യംസൻ പിച്ചിന്റെ സ്വഭാവും ഇന്ത്യൻ ബോളിങ്ങിന്റെ മൂർച്ചയും മനസ്സിലാക്കി അതീവ ശ്രദ്ധയോടെയാണ് കളിച്ചത്. മറുവശത്ത് ഹെൻറി നിക്കോള്‍സും ക്യാപ്റ്റനെ അനുകരിച്ച് കരുതലിന്റെ പാത സ്വീകരിച്ചതോടെ റണ്ണൊഴുക്കു കുറഞ്ഞെങ്കിലും ന്യൂസീലൻഡ് വിക്കറ്റ് കാത്തു..ഇനി ഇന്ത്യയുടെ കാര്യം. ലോകകപ്പിലെ ഫോം വച്ച് മാർട്ടിൻ ഗപ്റ്റിലിനെ തുടക്കത്തിലേ നഷ്ടമായ ന്യൂസീലൻഡിനേക്കാൾ അപകടകരമായ അവസ്ഥയിലായിരുന്നു മിന്നുന്ന ഫോമിൽ കളിച്ച രോഹിത് ശർമയെ തുടക്കത്തിലെ നഷ്ടമായ ഇന്ത്യ. വില്യംസനേക്കാൾ ശ്രദ്ധ കോലി കാട്ടേണ്ടിയിരുന്നുവെന്നു ചുരുക്കം. സംഭവിച്ചത് വേറൊന്നാണ്. ട്രെന്റ് ബോൾട്ടിന്റെ ഉഗ്രനൊരു പന്തിൽ കോലി എൽബിയിൽ കുരുങ്ങി പുറത്തായി. റിവ്യൂവിനു പോയെങ്കിലും ഫലമുണ്ടായില്ല. ഇതോടെ രണ്ടു വിക്കറ്റ് നഷ്ടത്തിൽ അഞ്ചു റൺസ് എന്ന നിലയിലായി ഇന്ത്യ. ഇന്ത്യയുടെ ‘തോൽവി’ അവിടെ തുടങ്ങുന്നു. ഹെൻറിയുടെ അടുത്ത ഓവറിലെ ആദ്യ പന്തിൽ രാഹുലും തിരിച്ചുപോന്നതോടെ ഇന്ത്യ മൂന്നിന് അഞ്ചു റൺസ് എന്ന നിലയിൽ തകർന്നു..ഇപ്പുറത്ത് യാതൊരു തിരക്കുമില്ലാതെയാണ് വില്യംസൻ ഇന്നിങ്സ് കെട്ടിപ്പടുത്തത്. ക്ഷമയായിരുന്നു വില്യംസന്റെ പ്രധാന ആയുധം. പവർപ്ലേ പൂർത്തിയാകുമ്പോൾ കിവീസ് സ്കോർ ബോർഡിൽ ഉണ്ടായിരുന്നത് 27 റൺസ് മാത്രമാണ്. ഈ ലോകകപ്പിൽ അതുവരെ പവർപ്ലേയിലെ ഏറ്റവും മോശം പ്രകടനമായിരുന്നു ഇത്. ഇംഗ്ലണ്ടിനെതിരെ ബർമിങ്ങാമിൽ ഇന്ത്യ ഒരു വിക്കറ്റ് നഷ്ടത്തിൽ നേടിയ 28 റൺസായിരുന്നു അതിനു മുൻപ് പവർപ്ലേയിലെ മോശം പ്രകടനം. ഓപ്പണർ ഹെൻറി നിക്കോൾസിൽ മികച്ചൊരു പങ്കാളിയെ കണ്ടെത്താനായും വില്യംസനും കിവീസിനും തുണയായി..ഇനി ഇന്ത്യയുടെ പവർപ്ലേയിലെ പ്രകടനമോ? 10 ഓവർ പൂർത്തിയാകുമ്പോഴേയ്ക്കും ഇന്ത്യയ്ക്ക് നാലാം വിക്കറ്റും നഷ്ടമായിരുന്നു! പവർപ്ലേ അവസാനിക്കുന്നതിനു തൊട്ടുമുൻപുള്ള പന്തിൽ ദിനേഷ് കാർത്തിക്കാണ് പുറത്തായത്. മുൻനിര തകർന്നടിഞ്ഞതോടെ അമിത പ്രതിരോധത്തിലേക്കു വലിഞ്ഞ കാർത്തിക്, 21–ാം പന്തിലാണ് ആദ്യ റൺ നേടിയത്. അതും ബൗണ്ടറിയിലൂടെ. 10–ാം ഓവറിന്റെ അവസാന പന്തിൽ മാറ്റ് ഹെൻറിക്കു വിക്കറ്റ് സമ്മാനിച്ചു മടങ്ങുകയും ചെയ്തു..ഇതോടെ, ഈ ലോകകപ്പിൽ പവർപ്ലേയിലെ മോശം പ്രകടനമെന്ന റെക്കോർഡ് വീണ്ടും ഇന്ത്യയുടെ പേരിലായി. 10 ഓവർ പൂർത്തിയാകുമ്പോൾ നാലു വിക്കറ്റ് നഷ്ടത്തിൽ 24 റൺസെന്ന നിലയിലായിരുന്നു ഇന്ത്യ. ന്യൂസീലൻഡിന് ഈ സമയത്ത് മൂന്നു റണ്‍സ് മാത്രമേ കൂടുതലുണ്ടായിരുന്നുള്ളൂവെങ്കിലും നഷ്ടമാക്കിയത് ഒരു വിക്കറ്റ് മാത്രം..14 ഓവറിലാണ് കിവീസ് 50 കടന്നത്. ഇന്ത്യ 16.5 ഓവറിലും. രണ്ടാം വിക്കറ്റിൽ 63 പന്തിൽ 50 റൺസ് കൂട്ടുകെട്ടു തീർത്ത് വില്യംസനും നിക്കോൾസും കിവീസിന് ജീവശ്വാസം പകർന്നു. എന്നാൽ, സ്കോർ 69ൽ നിൽക്കെ ജഡേജ ഇന്ത്യയുടെ രക്ഷകനായി. പ്രതിരോധം തകർത്ത് ജഡേജയുടെ പന്ത് വിക്കറ്റുമായി പറക്കുമ്പോൾ നിക്കോൾസിന്റെ സമ്പാദ്യം 51 പന്തിൽ രണ്ടു ബൗണ്ടറി സഹിതം 28 റൺസ്! എന്നാൽ, തുടർന്നു ക്രീസിലെത്തിയ ടെയ്‍ലറും വില്യംസനൊത്ത കൂട്ടായി. മൂന്നാം വിക്കറ്റിലും ന്യൂസീലൻഡ് ഇന്നിങ്സിൽ അർധസെഞ്ചുറി കൂട്ടുകെട്ട് വിരിഞ്ഞു. അതീവ ശ്രദ്ധയോടെ ക്രീസിൽനിന്ന ടെയ്‌ലർ അർധസെഞ്ചുറിയും നേടി..ഇനി ഇന്ത്യയുടെ കാര്യം. ലോകകപ്പിനു മുൻപു തന്നെ ഇന്ത്യയ്ക്ക് തലവേദന സൃഷ്ടിച്ചിരുന്ന നാലാം നമ്പർ സ്ഥാനത്ത് സെമിയിൽ കളിച്ചത് ഋഷഭ് പന്ത്. ഭേദപ്പെട്ട പ്രകടനമായിരുന്നു പന്തിന്റേതെങ്കിലും, ആ ഇന്നിങ്സിൽ അത്യാവശ്യം വേണ്ട ഒന്ന് കുറച്ചു കുറവായിരുന്നു. ക്ഷമ. ന്യൂസീലൻഡിന്റെ നാലാം നമ്പർ താരം ടെയ്‍ലർ ‘സ്കോർ ചെയ്തതും’ പന്തിന് ഇല്ലാതെ പോയതും അതുതന്നെ. പന്തിന്റെ രീതിവച്ച് പതിവിലുമധികം ക്ഷമയോടെയാണ് കിവീസിനെതിരെ താരം കളിച്ചതെന്നത് ശരിതന്നെ. എങ്കിലും, വില്യംസൻ 48–ാം ഓവർ പൂർത്തിയാകുന്നതു വരെ ക്രീസിലുണ്ടായിരുന്നു എന്നിടത്താണ് വ്യത്യാസം. പന്താകട്ടെ, 23–ാം ഓവറിൽത്തന്നെ ‘ഐപിഎൽ ഷോട്ട്’ കളിച്ച് കൂടാരം കയറി..ന്യൂസീലൻഡ് നിരയിൽ ആദ്യത്തെ ഏഴു താരങ്ങളിൽ പൂർണമായി നിരാശപ്പെടുത്തിയെന്ന് പറയാവുന്നത് ഓപ്പണർ മാർട്ടിൻ ഗപ്റ്റിൽ മാത്രമാണ്. സമ്പാദ്യം 14 പന്തിൽ ഒരു റൺ. മറ്റുള്ളവരെല്ലാം ഭേദപ്പെട്ട സ്കോറുകൾ കണ്ടെത്തി. രണ്ടു പേർ അർധസെഞ്ചുറിയും നേടി. വില്യംസൻ (95 പന്തിൽ 67), റോസ് ടെയ്‍ലർ (90 പന്തിൽ 74) എന്നിവരാണ് അർധസെഞ്ചുറിക്കാർ. ഹെൻറി നിക്കോൾസ് (51 പന്തിൽ 28), ജിമ്മി നീഷാം (18 പന്തിൽ 12), കോളിൻ ഗ്രാൻഡ്ഹോം (10 പന്തിൽ 16), ടോം ലാഥം (11 പന്തിൽ 10) എന്നിവർ ഭേദപ്പെട്ട സ്കോറിലെത്തി..മറുവശത്ത് ഇന്ത്യൻ നിരയിൽ ആദ്യത്തെ ഏഴു പേരിൽ രണ്ടക്കം ഭേദപ്പെട്ട പ്രകടനം നടത്തിയത് മൂന്നു പേർ മാത്രമാണ്. ഓപ്പണർമാരായ രോഹിത് ശർമ, ലോകേഷ് രാഹുൽ, ക്യാപ്റ്റൻ വിരാട് കോലി എന്നിവർ ഓരോ റണ്ണെടുത്തു പുറത്തായി. ദിനേഷ് കാർത്തിക് 25 പന്തിൽ ആറു റൺസെടുത്തും മടങ്ങി. ഭേദപ്പെട്ടുനിന്നത് ഋഷഭ് നപ്ത് (56 പന്തിൽ 32), ഹാർദിക് പാണ്ഡ്യ (62 പന്തിൽ 32), മഹേന്ദ്രസിങ് ധോണി (72 പന്തിൽ 50) എന്നിവർ മാത്രം. ഇവർക്കു ശേഷമെത്തിയ രവീന്ദ്ര ജഡേജയാണ് ഇന്ത്യൻ ഇന്നിങ്സിലെ ടോപ് സ്കോറർ. സമ്പാദ്യം 59 പന്തിൽ നാലു വീതം ബൗണ്ടറിയും സിക്സും സഹിതം 77 റൺസ്!.ഇനി രണ്ട് ടീമുകളുടെയും ആദ്യ ആറു വിക്കറ്റിലെ കൂട്ടുകെട്ടുകൾ നോക്കുക:.ന്യൂസീലൻഡ്: 1 – 1, 2 – 68, 3 – 65, 4 – 28, 5 – 38, 6 – 25.ഇന്ത്യ           : 1 – 4, 2 – 1, 3 – 0, 4 – 10, 5 – 47, 6 – 21.ഇന്ത്യയുടെ ഏറ്റവും മികച്ച കൂട്ടുകെട്ട് പിറന്നത് ഇതിനു ശേഷമാണെന്ന പ്രത്യേകതയുമുണ്ട്. ഏഴാം വിക്കറ്റിൽ ധോണി – ജഡേജ സഖ്യം കൂട്ടിച്ചേർത്ത 116 റൺസാണ് കൂറ്റൻ തോൽവിയെന്ന ഭീഷണിയിൽനിന്ന് ഇന്ത്യയെ കരകയറ്റിയത്. ഏഴാം വിക്കറ്റിൽ 116 റൺസ് കൂട്ടിച്ചേർത്തിട്ടും ധോണി – ജഡേജ സഖ്യത്തിന് ‘മേക്കപ്പ്’ ചെയ്യാവുന്നതിന്റെ അപ്പുറമായിരുന്നു മുൻനിര ബാറ്റ്സ്മാൻമാർ ഇന്ത്യയ്ക്കു വരുത്തിവച്ച ‘പരുക്ക്’ എന്താണ് സത്യം!.ബോളിങ്ങിന്റെ കാര്യത്തിൽ ഇരു ടീമുകളും ഒപ്പത്തിനൊപ്പം നിന്നെങ്കിലും തന്ത്രങ്ങളിൽ കിവീസ് തന്നെ ഒരുപടി മുന്നിൽ. മാത്രമല്ല, ഇന്ത്യൻ ബോളിങ് യൂണിറ്റിനേക്കാൾ കൂടുതൽ വിജയതൃഷ്ണ പ്രകടമാക്കിയതും കിവികൾ തന്നെ. ഇന്ത്യ യുസ്‌വേന്ദ്ര ചെഹൽ, രവീന്ദ്ര ജഡേജ എന്നീ സ്പിന്നർമാരെ കളത്തിലിറക്കിയപ്പോൾ, മിച്ചൽ സാന്റ്നറായിരുന്നു സ്പിൻ വിഭാഗത്തിൽ കിവീസിന്റെ തുറുപ്പുചീട്ട്. ഇന്ത്യയുടെ സ്പെഷലിസ്റ്റ് സ്പിന്നറായ ചെഹൽ 10 ഓവറിൽ 63 റൺസ് വഴങ്ങിയപ്പോൾ സാന്റ്നർ 10 ഓവറിൽ രണ്ട് മെയ്ഡൻ ഓവറുകൾ സഹിതം 34 റൺസ് വഴങ്ങി വീഴ്ത്തിയത് രണ്ടു വിക്കറ്റ്..മാത്രമല്ല, ഇന്ത്യ അഞ്ച് ബോളർമാരെ മാത്രം ആശ്രയിച്ചു കളിച്ചപ്പോൾ ന്യൂസീലൻഡിന് ആറാം ബോളറിന്റെ അധിക സേവനവും ലഭിച്ചു. ഇതിൽ കോളിൻ ഗ്രാൻഡ്ഹോം രണ്ട് ഓവർ മാത്രമേ എറിഞ്ഞുള്ളൂവെങ്കിലും ഇന്ത്യയെ ‘ഒതുക്കി നിർത്തുന്നതിൽ’ കിവീസ് ബോളർമാർ വിജയിച്ചു. ട്രെന്റ് ബോൾട്ടിന്റെ നിലവാരത്തിലുള്ള ഒരു ഇടംകയ്യൻ പേസ് ബോളറുടെ അഭാവവും ഇന്ത്യൻ ബോളിങ്ങിൽ പ്രകടമായ വ്യത്യാസമായി.ഇന്ത്യൻ ബാറ്റിങ് തുടക്കത്തിലേ തകർന്നതോടെ അത്യുത്സാഹത്തോടെ ‘പറന്നു കളിച്ച’ കിവീസ് ഫീൽഡർമാരും അവരുടെ ബോളിങ് ആക്രമണത്തിന്റെ മൂർച്ചയേറ്റി. ദിനേഷ് കാർത്തിക്കിനെ പറന്നുപിടിച്ച ജിമ്മി നീഷാമിന്റെ അത്യുജ്വല ക്യാച്ചും നിർണായക സമയത്ത് ധോണിയെ റണ്ണൗട്ടാക്കിയ മാർട്ടിൻ ഗപ്റ്റിലിന്റെ ഡയറക്ട് ഹിറ്റുമെല്ലാം ആ വർധിത വീര്യത്തിന്റെ തെളിവായി..രവീന്ദ്ര ജഡേജയെക്കുറിച്ചുകൂടി രണ്ടു വാക്ക്. മൽസരശേഷം ജഡേജയെക്കുറിച്ച് പ്രശസ്ത കമന്റേറ്റർ ഹർഷ ഭോഗ്‍ലെ കുറിച്ചത് കളി കണ്ട എല്ലാവരുടെയും അഭിപ്രായമായിരുന്നു. ‘വിജയിച്ച ടീമിൽനിന്നുള്ളയാൾക്ക് മാൻ ഓഫ് ദ് മാച്ച് പുരസ്കാരം നൽകുന്നതാണ് കീഴ്‌വഴക്കം. മാറ്റ് ഹെൻറിയുെട പ്രകടനം ഉജ്വലമായിരുന്നെങ്കിലും മൽസരത്തിലെ ഏറ്റവും ശ്രദ്ധേയമായ പ്രകടനം കാഴ്ചവച്ചത് രവീന്ദ്ര ജഡേജയാണ്. എന്റെ മാൻ ഓഫ് ദ് മാച്ചും ജഡേജ തന്നെ’ !.ബാറ്റിങ്ങിലും ഫീൽഡിങ്ങിലും ബോളിങ്ങിലുമെല്ലാം ന്യൂസീലൻഡിനെതിരെ ഏറ്റവും തിളങ്ങിനിന്ന താരം രവീന്ദ്ര ജഡേജയാണെന്നു നൂറുവട്ടം. 10 ഓവറിൽ 34 റൺസ് മാത്രം വഴങ്ങി രണ്ടു വിക്കറ്റെടുത്ത ജഡേജയാണ് ഇന്ത്യൻ ബോളർമാരിൽ ഏറ്റവും കുറച്ചു റൺസ് വിട്ടുകൊടുത്ത താരം. ഇക്കാര്യത്തിൽ ജസ്പ്രീത് ബുമ്രയെപ്പോലും കടത്തിവെട്ടി, ജഡേജ. ഫീൽഡിങ്ങിൽ കെയ്ൻ വില്യംസൻ, ടോം ലാഥം എന്നിവരെ പുറത്താക്കിയ ക്യാച്ചുകളും റോസ് ടെയ്‌ല‌റിനെ ഡയറക്ട് ഹിറ്റിലൂടെ റണ്ണൗട്ടാക്കിയ മികവും മതി അദ്ദേഹത്തിന്റെ മൂല്യമറിയാൻ..പിന്നീട് ബാറ്റിങ്ങിനിറങ്ങിയപ്പോൾ ഈ മൽസരത്തിലെ തന്നെ ഏറ്റവും മികച്ച പ്രകടനം കാഴ്ചവച്ചതും ജഡേജ തന്നെ. ഈ മൽസരത്തിൽ ബാറ്റ് ചെയ്ത മറ്റെല്ലാ താരങ്ങളും ചേർന്ന് (ഇന്ത്യ, കിവീസ് താരങ്ങൾ ചേർത്ത്) ആകെ നേടിയത് രണ്ടു സിക്സാണ്. ബാറ്റിങ് ദുഷ്കരമായ പിച്ചിൽ ജഡേജ ഒറ്റയ്ക്ക് നാലു സിക്സാണ് അടിച്ചെടുത്തത്. ഇരു ടീമിലുമായി ഏറ്റവും കുറഞ്ഞത് 20 റൺസെങ്കിലും നേടിയ താരങ്ങളിൽ നൂറിനു മുകളിൽ സ്ട്രൈക്ക് റേറ്റുള്ള ഏക താരവും ജഡേജ തന്നെ. ചുരുക്കത്തിൽ, ആരാധകരുടെയെല്ലാം മാൻ ഓഫ് ദ് മാച്ച് മറ്റാരുമല്ല; ജഡേജ തന്നെ! 
} 